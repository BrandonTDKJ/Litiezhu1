渊 海 子 平
 
　 
基　　础


　　五干属阳，喜合。

　　　　以甲为例★见甲：为比肩、兄弟。

　　　　　　　　　见乙：为劫财、败财，w父及妻。

　　　　　　　　　见丙：为食神、天厨、寿星，为男。

　　　　　　　　　见丁：为伤官、退财、耗气，子甥。

　　　　　　　　　见戊：为偏财、偏妻、偏妾，w子。

　　　　　　　　　见己：为正财、正妻，w母，为合神。

　　　　　　　　　见庚：为偏官、七杀、官鬼、将星。

　　　　　　　　　见辛：为正官、禄马、荣神，父母。

　　　　　　　　　见壬：为倒食、偏印、n神，w女。

　　　　　　　　　见癸：为印R、正人、君子，产业。

　　五干属阴，喜冲。

　　　　以乙为例★见甲：为劫财、逐马，w妻。

　　　　　　　　　见乙：为比肩、兄弟、朋友。

　　　　　　　　　见丙：为伤官、小人、盗气，为。

　　　　　　　　　见丁：为食神、天厨、寿星，子孙。

　　　　　　　　　见戊：为正财、正妻，w母。

　　　　　　　　　见己：为偏财、偏妻、偏妾，w子。

　　　　　　　　　见庚：为正官、禄马，w父母。

　　　　　　　　　见辛：为偏官、七杀、官鬼，媒人。

　　　　　　　　　见壬：为印R、正人、君子，忌杀。

　　　　　　　　　见癸：为倒食、偏印、n神，w母。

　

《论　天　干　地　支　暗　藏　总　诀》

　　立春念三丙火用，N日甲木旺提纲。

　　惊蛰乙木未用事；春分乙未正相当。

　　清明乙木十日管，后来八日癸水洋；Y雨前三戊土盛，其中土旺要消详。

　　立夏又伏戊土取；小满过午丙火光。

　　芒种己土相当好，中停七日土高张；夏至阴生阳极利，丙丁火旺有土张。

　　小暑十日丁火旺，后来三日乙木芳，己土三日威风盛；大暑己土十日黄。

　　立秋十日壬水涨；处暑十五庚金良。

　　白露七日庚金旺，八日辛兮o独行。

　　寒露七日辛金管，八日丁火又水降；霜降己土十五日，其中杂气取无妨。

　　立冬七日癸水旺，壬水八日更流忙；小雪七日壬水急，八日甲木又芬芳。

　　大雪七日壬水管；冬至癸水更潺汪。

　　小寒七日癸水养，八日辛金丑库藏；大寒十日己土胜，术者精研仔细详。

　

《又　地　支　藏　遁　歌》

　　子宫癸水在其中，丑癸辛金己土同；寅宫甲木兼丙戊，卯宫乙木独相逢。辰藏乙戊三分癸，巳中庚金丙戊丛；午宫丁火并己土，未宫乙己丁共宗。申位庚金壬水戊，酉宫辛金独丰隆；戌宫辛金及丁戊，亥藏壬甲是真踪。

　

《论　五　行　生　w　制　化》各有所喜所害例

　　金旺得火，方成器皿；火旺得水，方成相济；水旺得土，方成池沼；土旺得木，方能疏通；木旺得金，方成栋拧

　　金赖土生，土多金埋；土赖火生，火多土焦；火赖木生，木多火炽；木赖水生，水多木漂；水赖金生，金多水浊。

　　金能生水，水多金沉；水能生木，木盛水缩；木能生火，火多木焚；火能生土，土多火埋；土能生金，金多土变。

　　金能w木，木坚金缺；木能w土，土重木折；土能w水，水多土流；水能w火，火多水热；火能w金，金多火熄。

　　金衰遇火，必见销g；火弱逢水，必为熄灭；水弱逢土，必为淤塞；土衰遇木，必遭倾陷；木弱逢金，必为砍折。

　　强金得水，方挫其锋；强水得木，方泄其势；强木得火，方化其顽；强火得土，方止其穑磺客恋媒穑方制其害。

　

《论　日　为　主》

　　予尝观唐书所载，有李虚中者，取人所生年月日时干支生w，论命之贵贱寿夭之说，已详之矣！至于宋时，方有子平之说；取日干为主，以年为根，以月为苗，以日为花，以时为果；以生旺死绝休囚制化，决人生休咎。其理必然矣，复有何疑哉！

　　一曰官，分之阴阳，曰官、曰杀，甲乙见庚辛也；二曰财，分之阴阳，曰正财、偏财，甲乙见戊己也；三曰生气之阴阳，曰印R、曰倒食，甲乙见壬癸是也；四曰窃气之阴阳，曰食神、曰伤官，甲乙见丙丁是也；五曰同类之阴阳，曰劫财、曰阳刃，甲乙见甲乙是也。大抵贵贱寿夭死生，皆不出于五者；倘有妄立格局，从列其名，而无实用，其飞天禄马、倒冲井栏叉，即伤官，析而为之。举此一端，N可知矣！

　　以日为主，年为本，月为提纲，时为辅佐。

　　以日为主，大要看日加临于甚度，或身旺？或身弱？又看地支有何格局？金木水火土之数；后看月令中金木水火土，何者旺？又看岁运有何旺？却次日下消详。此非是拘之一隅之说也。

　　且如甲子日生，四柱中有个申字，合用子辰为水局；次看N辰有何损益？四柱中有何字，损其甲子日主之秀气？有坏其月神，则要别制之，不要益之。论命者切不可泥之，月令消详；故表而出之。

《论　　月　　令》

　　假令年为本，带官星印R，则早年有官出自祖宗。

　　月为提纲，带官星印R，则慷慨聪明、见识高人。

　　时为辅佐，平生操履。

　　若年月日有吉神，则时归生旺之处；若凶神，则要归时制伏之乡。

　　时上吉凶神，则年月日吉者生之，凶者制之。

　　假令月令有用神，得父母力。

　　年有用神，得祖宗力；时有用神，得子孙力；反此则不得力。

　

《论　太　岁　吉　凶》

　　太岁乃年中天子，故不可犯，犯之则凶。经云：『日犯岁君，灾殃必重；五行有救，其年反必招财。』

　　且如甲日见戊年，太岁是也，w重者死。甲乙若寅卯亥未日时者，犯w岁君，决死无疑；有救则吉，乃八字庚辛巳酉丑金局也，经云：『戊己愁逢甲乙，干头须要庚辛』；或丙丁火局焚木，有灾勿咎，效此推之；或得己合甲亦解之。

　　大抵太岁不可伤之，相生者吉；乃五行有救，其年反必为财。

　　犯岁君者，其年必主凶丧、w妻妾及破财是非、犯上之悔；加以勾绞、空亡、咸池、宅墓、病符、死符、白虎、阳刃诸杀懔伲祸患百出。神煞加临，轻重推之。

　　日干虽不w岁，犹恐运w岁君，若加岁运冲刑、阳刃冲合，主破耗丧事；倘有贵人、禄马，解之稍吉，八字有救无虞。

　　故云：『太岁乃众杀之主，入命未必为灾；若遇战斗之乡，必主刑于本命。』

　

《论　征　太　岁》

　　征者，战也；如臣触其君，乃下犯上之意。

　　日干支冲w太岁曰征，运支干伤冲太岁亦曰征，太岁干支冲日干支者亦曰征；但看八字有无救助。仔细推详，百发百中。

　　日干支合太岁干支曰晦，岁运合岁干亦然；遇此者主晦气，一年反覆、欲速不达。

　　假如【乙丑，乙亥，壬申，乙巳】：运行辛未，丙寅年。日干之壬，w太岁之丙，日支申庚，w太岁之寅甲；又忌寅刑巳、巳刑申、申刑寅。行辛未运，合太岁之木局伤官，皆不为吉；其年甲午月火旺，战w己土，乙木生所为战，故死于非命矣！

　

《论　　大　　运》

　　夫大运者，以天干曰『五运』，地支曰『六气』，故名『范气』。

　　子平之法，大运看支，岁君看干，交运同接木。何也？且干支二字，六十甲子之说，用花字；若天干、地支得其时，则自然开花结子盛矣！月令者，天元也，今运就月上起，譬之树苗，树之见苗，则知名；月之用神，则知其格，故谓交运如同接木。然，命有根苗花实者何？正合此意也，岂不宜矣！

　　出癸入甲，如返汗之人；且如甲戌接癸亥，此乃干支接木。

　　丑运交寅，辰交巳，未交申，戌交亥，此乃转角接木。

　　东南西北四方转角，谓之接木；格局凶者死，格局善者灾。

　　寅卯辰一气，申酉戌一气，亥子丑一气；气之相连，皆非接木之说。

　　且如甲乙得寅卯运，名曰劫财败财，主w父母及w妻、破财争斗之事；行丙丁巳午运，名伤官，主w子女、讼事、囚M；庚辛申酉七杀官乡，主得名，发越太过，则灾病恶疾；行壬癸亥子生气印R运，主吉庆增产；辰戌丑未戊己财运，主名利皆通。此乃死法譬喻，须随格局喜忌推之，不可执一；妙在识其通变，拙说如神。

　　干旺宜行衰运，干弱宜旺运；正乃干弱求气旺之藉，有N则不足之营，须要通变。更兼孤害、空亡、勾绞、丧门、吊客、宅墓、病、死、官符、白虎诸杀推之，其验如神。

　　又一法：阳刃桃花、伏吟返吟、休、囚、死、绝、衰、败者凶。遇帝旺、临官、禄马、贵人、生、养、冠带、库者吉；如空者凶。空者返吉，吉者返凶。

　　大运不宜与太岁相w、相冲者凶；更刑、冲、相w者亦忌。

　　岁冲w运者吉；运w岁者凶，格局不吉者死。

　　岁运相生者吉，禄马、贵人、合交互者亦吉。

　　宜仔细推之，无有不应验者矣！

　

《论　　疾　　病》

　　夫疾病者，乃精神气血之所主，各有感伤；内曰『脏腑』，外曰『肢体』。

　　八字干支，五行生w之义，取伤重者而断之；五行干支太旺、不及俱病。金主刀刃刑伤，水乃溺舟而死，木乃悬抛钥O、虎啖蛇嗔，火则夜眠颠倒、蛇伤烧焚，土乃山崩石压、泥陷Ρ馈

　　且如生命，天干内府所属，诗曰：『甲肝，乙胆，丙小肠，丁心，戊胃，己脾乡，庚是大肠，辛属肺，壬是膀胱，癸肾脏。』

　　天干外支所属：『甲头，乙项，丙肩求，丁心，戊胁，己属腹，庚S人脐，辛为股，壬，癸足自来求。』

　　『子疝气，丑肚腹，寅臂肢，卯目手，辰背胸，巳面齿，午心腹，未脾胸，申咳疾，酉肝肺，戌背肺，亥头肝。』

　　肝乃肾家苗，肾乃肝之主。

　　肾通于眼，胆藏魂，肝藏魄，肾藏精，心藏神，脾藏气。

　　木命见庚辛申酉多者，肝胆病。内则惊精虚怯、A瘵呕血、头眩目暗、痰喘头风脚气、左瘫右痪、口眼歪斜、风症筋骨疼痛；外则皮肤乾燥、眼目之疾、发P疏少、颠扑手足、损伤之患；女生堕胎、血气不调；小儿急慢惊风、夜啼咳嗽。经云：『筋骨疼痛，盖因木被金伤。』

　　火命见水及亥子旺地，主小肠、心经之患。内则颠哑、口心疼痛、急缓惊风、秃舌口咽哑、潮热发狂；外则眼暗失明、小肠肾气、疮毒脓血；小儿痘疹癣疮；妇女乾血淋漓。火主燥，面色红赤，经云：『眼暗目昏，多是火遭水w。』

　　土命见木及寅卯旺乡，主脾、胃经受伤。内主膈食翻胃气噎、蛊胀泄泻黄肿、不能饮食、吃物拣择、呕吐脾伤；外则左手口腹有疾、皮肤燥涩；小儿疳病脾黄。土主温，多淹滞，面色痿黄，经云：『土虚乘木旺之乡，脾伤定论。』

　　金命见火及巳午旺处，主大肠、肺经受病。咳嗽喘吐、肠风痔漏、魑魅失魂、劳怯之症；外则皮肤枯燥、疯鼻赤疽痈，皆脓血之咎。经云：『金弱遇火炎之地，血疾无疑。』

　　水命见土及四季旺月，主膀胱、肾经受病。内则遗精白浊、盗汗鬼交、虚损耳聋、伤寒感冒；外则牙痛疝气、偏坠腰疼、肾气淋沥、吐泻疼痛之病；女人主胎崩漏白带。水主寒，面赤黧黑，经云：『下元冷疾，只缘水值土伤。』

　

《论　　性　　情》

　　性情者，乃喜怒哀乐爱恶欲之所发，仁义礼智信之所布，父精母血而成形；皆金木水火土之关S也。

　　且如木曰曲直，味酸，主仁。乓之心、慈祥疸、济物利民、恤孤念寡、恬静清高、人物清秀、体长、面色青白，故云：『木盛多仁』。太过则折，执物性偏；不及少仁、心生妒意。

　　火曰炎上，味苦，主礼。辞让之心、恭敬威仪、质重淳朴、人物面上尖下圆、印堂窄、鼻露窍、精神闪烁、言语辞急、意速心焦、面色或青赤、坐则摇膝。太过则足恭聪明、性燥P赤；不及则黄瘦、尖巧妒毒、有始无终。

　　金曰从革，味辛辣也，主义。羞恶之心、仗义疏财、敢勇豪杰、知廉耻、主人中庸、骨肉相应、方面白色、眉高眼深、高鼻耳仰、声音清响、刚毅有决。太过则自无仁心、好斗贪欲；不及则多三思、少果决a吝、作事挫志。

　　水曰润下，味咸，主智。是非之心、志足多谋、机关深远、文学聪明、H诈飘荡、无力倾覆、阴谋好恶。太过则孤介硬吝、不得众情、沉毒狠戾、失信颠倒；不及则胆小无谋，反主人物瘦小。

　　土曰稼w勾陈，味甘，主信。诚实之心、敦厚至诚、言行相顾、好敬神佛、主人背圆腰阔、鼻大口方、眉目清秀、面如墙壁而色黄、处事不轻、度量宽厚。太过则愚朴、古执如痴；不及则色似忧、鼻低面偏、声重浊、朴实执拗。

　　且如日干弱，则退缩怕羞；日干强，则妄诞，执一自傲。以上自以轻重言之，万无一失。

　

《干　支　体　象》天　干

　　《甲》★甲木天干作首排，原无枝叶与根D；欲存天地千年久，直向沙泥万丈埋。断就栋沤鸬糜茫化成灰炭火为灾；蠢然块物无机事，一任春秋自往来。

　　《乙》★乙木根D种得深，只宜阳地不宜阴；漂浮最怕多逢水，刻断何当苦用金。南去火炎灾不浅，西行土重祸尤侵；栋挪皇橇根木，辨别工夫好用心。

　　《丙》★丙火明明一太阳，原从正大立纲常；洪光不独窥千里，巨焰犹能遍八荒。出世肯为浮木子，传生不作湿泥娘；江湖死水安能w，惟怕成林木作殃。

　　《丁》★丁火其形一烛灯，太阳相见夺光明；得时能铸千金铁，失令难g一寸金。虽少乾柴犹可引，纵多湿木不能生；其间衰旺当分晓，旺比一炉衰一檠。

　　《戊》★戊土城墙堤岸同，振江河海要根重；柱中带合形还壮，日下乘虚势必崩。力薄不胜金漏，功成安用木疏通；平生最要东南健，身旺东南健失中。

　　《己》★己土田园属四维，坤深能为万物基；水金旺处身还弱，火土功成局最奇。失令岂能埋剑戟，得时方可用t基；漫夸印旺兼多合，不遇刑冲总不宜。

　　《庚》★庚金顽钝性偏刚，火制功成怕水乡；夏产东南过炼，秋生西北亦光芒。水深反是他相w，木旺能令我自伤；戊己干支重遇土，不逢冲破即埋藏。

　　《辛》★辛金珠玉性通灵，最爱阳和沙水清；成就不劳炎火，资扶偏爱湿泥生。水多火旺宜西北，水冷金寒要丙丁；坐禄通根身旺地，何愁厚土没其形。

　　《壬》★壬水汪洋惆俅ǎ漫流天下总无边；干支多聚成漂荡，火土重逢涸本源。养性结胎须未午，长生归禄属乾坤；身强原自无财禄，西北行程厄少年。

　　《癸》★癸水应非雨露N，根通亥子即江河；柱无坤坎还身弱，局有财官不尚多。申子辰全成上格，寅午戌备要中和；假饶火土生深夏，西北行程岂太过。

　《干　支　体　象》地　支

　　《子》★月支子水占魁名，溪涧汪洋不尽清；天道阳回行土旺，人间水暖寄金生。若逢午破应无定，纵遇卯刑还有情；柱内申辰来合局，即成江海发涛声。

　　《丑》★隆冬建丑怯冰霜，谁识天时转二阳；暖土诚能生万物，寒金难道只深藏。刑冲戌未非无用，类聚鸡蛇信有方；若在日时多水木，直须行入巽离乡。

　　《寅》★艮宫之木建于春，气聚三阳火在寅；志合蛇猴三贵客，类同卯未一家人。超凡入圣惟逢午，破禄伤提独虑申；四柱火多嫌火地，从来燥木不南奔。

　　《卯》★卯木繁华A气深，仲春难道不嫌金；庚辛叠见愁申酉，亥子重来忌癸壬。祸见六冲应落叶，喜逢三合便成林；若归时日秋金重，更向西行患不禁。

　　《辰》★辰当三月水泥温，长养堪培万木根；虽是甲衰乙N气，纵然入墓癸还魂。直须一钥能开库，若遇三冲即破门；水木重逢西北运，只愁原土不能存。

　　《巳》★巳当初夏火增光，造化流行正六阳；失令庚金生赖母，得时戊土禄随娘。三形传送翻无害，一撞登明便有伤；行到东南生发地，烧天烈火岂寻常。

　　《午》★午月炎炎火正升，六阳气续一阴生；庚金失位身无用，己土归垣禄有成。申子齐来能战w，戌寅同见越光明；东南正是身强地，西北休囚已丧形。

　　《未》★未月阴深火渐衰，藏官藏印不藏财；近无亥卯形难变，远带刑冲库亦开。无火怕行金水去，多寒偏爱丙丁来；用神喜忌当分晓，莫把圭璋作石猜。

　　《申》★申金刚健月支逢，水土长生在此宫；巳午炉中成剑戟，子辰局里得光锋。木多无火终能胜，土重埋金却有凶；欲识斯神何所似，温柔珠玉不相同。

　　《酉》★八月从魁已得名，羡他金白水流清；火多东去愁寅卯，木旺南行怕丙丁。柱见水泥应有用，运临西北岂无情；假能三合能坚锐，不比顽金未炼成。

　　《戌》★九月河魁性最刚，漫云于此物收藏；洪炉巨火能成就，钝铁顽金赖主张。海窟冲龙生雨露，山头合虎动文章；天罗虽是迷魂阵，火命逢之独有伤。

　　《亥》★登明之位水源深，雨雪生寒值六阴；必待胜光方用土，不逢传送浪多金。五湖归聚原成象，三合b留正有心；欲识乾坤和处，即从艮震巽离寻。

渊海子平】十　　神

　

《论　　伤　　官》

　　伤官者，其验如神。

　　伤官务要伤尽；伤之不尽，官来乘旺，其祸不可胜言。伤官见官，为祸百端。

　　倘月令在伤官之位，及四柱配合、作事皆在伤官之处；又行身旺乡，真贵人也。

　　伤官主人多才艺、傲物气高，常以天下之人不如己；而贵人亦惮之，众人亦恶之。

　　运一逢官，祸不可言；或有吉神可解，必生恶疾以残其躯；不然运遭官事。

　　如运行剥官，财神不旺，皆是安享之人。

　　仔细推详，万无一失矣！

　　又云，伤官者，我生彼之谓也；以阳见阴，阴见阳，亦名盗气。

　　印R若伤尽，不留一点；身弱忌官星，不怕七杀。

　　如甲用辛官，如丁火旺，能生土财；最忌见官星，亦要身旺。

　　若伤官不尽，四柱有官星露；岁运若见官星，其祸不可胜言。

　　若伤官伤尽，四柱不留一点；又行旺运及印R运，却为贵也。

　　如四柱中虽伤尽官星；身虽旺，若无一点财气，只为贫薄。

　　如遇伤官者，须见其财为妙；是财能生官也。

　　如用伤官格者，支干、岁运，都要不见官星；如见官星，谓之伤官见官，为祸百端。

　　用伤官格局，见财方可用。

　　伤官之杀，甚如伤身七杀，其验如神。

　　年带伤官，父母不全；月带伤官，兄弟不完；日带伤官，妻妾不完；时带伤官，子息无传。

　　其N伤官，务要伤尽，则吉，见财方可；轻则远窜之灾，重则刑辟之难。

　　伤官有战，其命难存。

　　若月令在伤官之位，及四柱相合，皆在伤官之处；如行身旺乡，贵命也。

　　伤官之人，多负才傲物，常以他人不如己；君子恶之，小人畏之。

　　逢官运，无财救，必主大灾；不然主暗昧恶疾，以残其身；或运遭官刑矣！

　　如四柱虽伤尽官星，身弱逢财运发福，是为伤官见财。

　　仔细推详，万无一失。

　　又云，四柱有官而被祸重，四柱无官而被祸则浅。

　　大凡四柱见官者，或见伤官而取其财；财行得地则发，行败财之地必死。如运支内无财运，干虚露亦不可也。

　　如【乙亥，己丑，丁亥，庚戌】：丁以壬为官。丑戌本为伤官，只是丑为金库，又时上有庚字作财；此人行申酉限如意，入金脱气遂死矣！

　　大抵伤了官星，行官运则灾连；太岁亦然。

　　《诗诀》★伤官伤尽最为奇，尤恐伤多返不宜；此格局中千变化，推寻须要用心机。

　　《诗诀》★火土伤官宜伤尽；金水伤官要见官；木火见官官有旺；土金官去返成官；惟有水木伤官格，财官两见始为欢。

　　《诗诀》★伤官不可例言凶，有制还他衣禄丰；干上食神支带合，儿孙满眼寿如松。

　　《诗诀》★伤官遇者本非宜，财有官无是福基；时日月伤官格局，运行财旺贵无疑。

　　《诗诀》★伤官伤尽最为奇，若有伤官祸便随；恃己凌人心好胜，刑伤骨肉更多悲。

　　《诗诀》★伤官不可例言凶，辛日壬辰贵在中；生在秋冬方秀气，生于四季主财丰。

　　《诗诀》★丙火多根土又连，或成申月或成乾；但行金水升名利，火土重来数不坚。

　

《伤　　官　　说》

　　伤官若伤尽，却喜见官星。

　　伤官若论财，见祸不轻来。

　　伤官若用印，w杀不如刑。

　　伤官若论财，带合有声名。

　　伤官用财，不宜印乡。

　　伤官见官，印运不妨。

　　杂气财官，印俱不忌。

　　两戊合一癸，得再嫁。

　　妻财受w，生子不育。

　　印R比肩，不忌财乡。

　　印R多根，身旺必贫。

　　印R被伤，w父母。

　　官杀混杂，w父母。

　　财多身弱，w父母。

　　干与支同w妻。

　　辛卯、戊寅不怕杀多。

　　女命比肩，即姊妹贪合，多谎诈。

　　财有劫，不怕露就杀。

　　火命人最好，月支属火，干头有木提出火矣！

　　癸酉弱格，见杀必凶。

　　官贵太盛，旺处必倾。

　　土命不论胞胎，只论日时，不怕官杀混杂；阳干方论，阴干不取。

　　子怕寅午火，不怕水。寅木不怕金。巳金不怕火。己土不怕木。午火不怕水。未同申金不怕水。己土戌土不怕木。卯木怕酉金。辰土怕寅木。乙日五月不怕杀。

　　四柱元有病，要去病；不去病不发。

　

论　　食　　神》

　　食神者，生我财神之谓也；如甲属木，丙属火，名盗气，故谓之『食神』。何也？殊不知丙能生我戊土中食丙之戊财，故以此名之也。

　　命中带此者，主人财厚食丰、腹量宽洪、肌体肥大、优游自足、有子息、有寿考。

　　恒不喜见官星，忌倒食，恐伤其食神；喜财神相生。

　　独一位见之，则为福人；然终亦不清。

　　却喜身旺，不喜印R，亦恐伤其食神也。

　　如运得地，方可发福；大概与财神相似。

　　如【己未，己巳，丁未，辛丑】：丁见己为食神，有一丑巳合起金局得之为财；又喜身不弱，所以有官亦有寿也。

　　如【乙巳，乙酉，癸酉，乙卯】：此命见三乙为食神，见巳酉丑合局为印R，又有三乙化为伤官。癸用乙为食神，被金局来w乙木，再被三乙木并卯旺w我官；所以名利都无成也。

　　《诗诀》★食神有气胜财官，先要他强旺本干；若是反伤来夺食，忙忙辛苦祸千般。

　　《诗诀》★食神无损格崇高，甲丙庚壬贵气牢；丁己乙辛多福禄，门阑弧矢出英豪。

　　《诗诀》★甲人见丙本盗气，丙去生财号食神；心广体胖衣禄厚，若临印R主孤贫。

　　《诗诀》★申时戊日食神奇，惟在秋冬福禄齐；甲丙卯寅来w破，遇而不遇主孤。

　　《诗诀》★寿元合起最为奇，七杀何忧在岁时；禁凶制杀干头旺，此是人间富贵儿。

　　《诗诀》★食神居先杀居后，衣禄无亏富贵厚；食神近杀却为殃，终日尘寰慢奔走。

　

《论　　正　　财》

　　何谓之正财？犹如正官之意；是阴见阳财，阳见阴财。大抵正财，吾妻之财也。人之女D财以事我，必精神康强，然后可以享用之；如吾身方且自萎懦而不振，虽妻财丰厚，但能目视，终不可一毫受用。

　　故财要得时，不要财多。

　　若财多则自家日本有力，可以胜任，当化作官。

　　天元一气，羸弱贫薄难治。是乐于身旺，不要行w制之乡；w制者，官鬼也。

　　又怕所生之月令，正吾衰病之地，又四柱无父母以生之；反喜财，又有见财，谓之财多。

　　力不任财，祸患百出；虽少年经休囚之位，故不如意，事多频恪；蛑心昊蚰┠辏复临父母之乡，或三合可以助我者；则勃然而兴，不可御也。

　　倘少年乘旺，老在脱局，不惟穷途⒒蹋兼且是非纷起。

　　盖，财者，起争之端也。

　　若或四柱相生，别带贵格，不值空亡；又行旺运，三合财生，是皆贵命。其N福之浅深，皆随入格轻重而言之。

　　财多生官，要须身健。

　　财多盗气，本自身柔，年运又或伤财，必生奇祸；或带刑闫呱保凶不可言也。

　　又云，正财者，喜身旺、印R，忌官星、忌倒食、忌身弱、比肩劫财。不可见官星，恐盗财之气也；喜印R者，能生身主弱故也。

　　且如甲日用己为正财；如身弱，其祸立至。

　　凡人命带财下生，须出富豪；不螟蛉，必庶出、或冲父母。

　　身旺无劫财，无官星为妙。

　　若命中有官星得地，运行喜财星多生官。

　　兼有财星得地，运行忌见官星，恐w其身；怕身弱也。

　　大抵财不论偏正，皆喜印R，必能发福。

　　如【辛丑，丁酉，丁巳，丁未】：此命丁日身坐财之地，又见巳酉丑金局，故主财旺。盖金得木库居未，能生丁火，故身旺能当其财；运行东南方，宜乎巨富。丁用壬官，用庚金为财，生壬官；身入旺乡，必能发福。

　　凡用财，不见官星为妙。

　　如【庚申，乙酉，丙申，丙申】：此命丙日见三申为财，岂不美哉！丙用癸官，用辛为财，见三申一酉为财，故旺。盖缘日弱，火病申死酉，乃为无气，运行西方金乡，身弱太甚；财旺生鬼，败w其身，故不能胜其财，所以贫也。

　　如【乙卯，癸未，辛酉，戊子】：此命辛日坐酉，乙年坐卯，身与财俱旺；又得癸未食神，戊子印R助之，宜乎巨富贵也。

　　如【戊子，丁巳，甲辰，丙寅】：此命甲日生于四月下旬，并透出丙丁火，生其月中之戊土；时又归禄于寅，故财旺矣！然甲木身亦旺。早年行戊午己未运，迤行辛酉运，乃见官星则凶；壬戌运有壬w丙，伤官食神之中，失官去财，死丧合家；值五十九岁，入癸亥身旺运，稍可安逸；六十五岁，逢壬辰年死矣。初运伤官见财格，取戊土为财，所以戊午己未二运大旺生土，故财厚矣；及至庚申辛酉西方见官，故凡事费力；虽癸亥为甲木之印R，然亦忌火冲水，亥中又有壬水。壬辰透出壬水，运中、命中元有之辰，死无疑矣！凡伤官见财格，忌见官星，只喜见财。大忌壬水w火，则火不能生甲木之土财也。

　

论　　偏　　财》

　　何谓之偏财？盖阳见阳财，阴见阴财也。然而偏财者，乃众人之财也，只恐兄弟姊妹有夺之，则福不全；若有官星，祸患百出。

　　故曰：偏财好出、亦不惧藏，惟怕有以分夺，反空亡耳；有一于此，官将不成、财将不住。

　　经曰：『背禄逐马，守穷途而⒒桃病！

　　财弱亦待历旺乡而荣。

　　财盛无所往而不妙，且恐身势无力耳。

　　偏财主人慷慨、不甚吝财，惟是得地不止。

　　财丰亦能官旺，何以言之？盖，财盛自生官矣，但为人有情而多诈。

　　盖，财能利己，亦能招谤，运行旺相，福禄俱臻。只恐太旺，兄弟必多破坏，亦不美。

　　财多，须看财与我之日干强弱相等，行官乡便可发禄。

　　若财盛而身弱，运至官乡，是既被财之盗气，复被官之w身；非惟不发禄，亦防祸患。

　　如命四柱中元带官星，便作好命看；若四柱中兄弟辈出，纵入官乡，发禄必渺矣！

　　故曰：『要在识其变通』矣！

　

《正　　官　　论》

　　夫正官者，甲见辛之类；乃阴见阳为官，阳见阴为鬼，阴阳配合成其道也。

　　大抵要行官旺乡，月令是也。月令者，提纲也。看命先看提纲，方看其N。

　　既曰正官，运复行得官旺之乡、或是有成局；又行不得伤官之地，并金财旺之乡，皆是作福之处。

　　正官乃贵气之物，大忌刑冲破害；及于年月时干，皆有官星隐露，恐福渺矣！又须看年时上别有是何入格？作福去处，？方可断其吉凶。

　　一途而执取之，则不能通变，必有差之毫，谬以千里之患，经曰：『通变以为神者』是也。

　　正官或多，反不为福。何以言之？盖人之命，宜得中和之气，太过与不及同；中和之气为福厚，偏党之w为灾殃。

　　既用提纲作正官，年时支干位，或有一偏官便杂矣！不可不仔细以轻重推测也。

　　又曰，于月令得之是也，喜身旺、印R。

　　如甲用辛官，喜土生官；最怕刑冲破害、阳刃七杀，为贫命；如时干逢杀，乃官杀混杂。盖四柱有刑冲破害，皆未为贵命看。

　　官来w我，我去w官不为害。

　　一位若两官不妨。

　　若月令中有正官，时干支有偏官，便难以正官言之。

　　且如甲用辛为官，生于八月中气之后，金旺在酉，故谓之正官；如天干不透出辛字，却地支有巳酉丑，虽不能于八月中气之后，亦可言官。大要身旺，时辰归于甲木旺处。

　　如岁时透出正官，地支又有官格，却不拘八月中气之后。

　　大率官星须得印R、身旺则发；若无伤官破印，身不弱者便为贵命。

　　如命中有官星，而行伤官之运，则不吉；必待印R、官星旺运可发，必得官。

　　《诗诀》★正官须在月中求，无破无伤贵不休；玉勒金鞍真富贵，两行旌节上皇州。

　　《诗诀》★正气官星月上推，无冲无破最为奇；中年岁运来相助，将相公侯总可为。

　　《诗诀》★正官仁德性情纯，词馆文章可立身；官印相生逢岁运，玉堂金马坐朝臣。

　　《诗诀》★正官大抵要身强，气弱须求运旺方；岁运更逢生旺地，无冲无破是荣昌。

　　《诗诀》★己干为主透官星，须要提纲见丙丁；金水相生成下格，火来拘聚旺财名。

　　《诗诀》★辛日透丙月逢寅，格中返化发财根；官星不许重相见，运到冲刑怕酉申。

　　《诗诀》★八月官星得正名，格中大怕卯和丁；若还柱内去其忌，运亦如之贵显名。

　

论　　偏　　官》

　　夫偏官者，盖甲木见庚金之类；阳见阳，阴见阴，乃谓之偏官，不成配偶，犹如经言：『二女不能同居，二男不可并处』是也。

　　偏官即七杀，要制伏，盖偏官七杀即小人；小人无知，多凶暴，无忌惮，乃能劳力以养君子，而服役护御君子者。小人也，惟是不惩不戒，无术以控制之，则不能驯伏而为用；故，杨子曰：『御得其道，则驯伏或作使；御失其道，则狙诈或作敌。』小人者，狙诈也，要控御得其道矣；一失控御，小人得权，则祸立见矣！

　　经曰：『人有偏官，如抱虎而眠，虽借其威，足以摄群畜；稍失关防，必为其噬脐，不可不虑也。』如遇三刑俱全、阳刃在日及时、又有六害；复遇魁罡相冲，如是人之凶不可具述。

　　制伏得位，运复经行制伏之乡，此大贵之命也。

　　于前者，凶神俱聚，运游杀旺之乡，凶害有不可言者可知也。

　　如有一杀，而制伏有二三，复行制伏之运，反不作福。何以言之？盖尽法无法，虽猛如狼，不能制伏矣！是又不可专言制伏，要须轻重得所；不可太甚，亦不可不及。须仔细审详而言，则祸福如影响矣！

　　又云，有制伏则为偏官，无制伏则为七杀；譬诸小人，御之得其道则可使，失其道则难敌，在吾控御之道何如耳！

　　凡见此杀，勿便言凶，殊不知带此杀者，多有贵命。如遇三刑六害、或阳刃魁罡相冲，如是之凶，不可谓之制伏；但运行制伏，此贵人命也。如前凶神俱聚，其运复行杀旺之乡，祸不可言。

　　大抵偏官七杀，最喜身旺、有制伏为妙。元有制伏，可行杀旺之方；元无制伏，可行制伏之运。

　　身旺化之，得为偏官；身弱无制伏，则为七杀。

　　制伏复行制伏运，谓之大运，则为偏官无N烬矣！

　　月中之气，怕冲与阳刃。其本身弱，若杀强则难制；如身强杀浅，则是假杀为权刃。

　　如曰七杀不怕刑冲。宜详之！

　　《诗诀》★偏官如虎怕冲多，运旺身强岂奈何；身弱虎强成祸患，身强制伏贵中和。

　　《诗诀》★偏官偏印最难明，上下相生有利名；四库坐财宜向贵，等闲平步出公卿。

　　《诗诀》★戊己若逢见官杀，局中金水更加临；当生有火宜逢火，火退愁金怕木侵。

　　《诗诀》★偏官有制化为权，唾手登云发少年；岁运若行身旺地，功名大用福双全。

　　《诗诀》★偏官不可例言凶，有制还他衣禄丰；干上食神支又合，儿孙满眼福无穷。

　　《诗诀》★阴癸多逢己字伤，杀星须用木来降；虽然名利能高显，争奈平生寿不长。

　　《诗诀》★六丙生人亥子多，杀星拘印返中和；东方行去兴名利，运到西方事转磨。

　　《诗诀》★春木无金不是奇，金多犹恐反遭危；格中取得中和气，福寿康百事宜。

　

《论　　七　　杀》

　　夫七杀者，亦名偏官，喜身旺合杀、喜制伏、喜阳刃；忌身弱、忌见财，生忌无制。

　　身旺有气为偏官，身弱无制为七杀。

　　凡有此杀不可便言凶？有正官不如有偏官，多有巨富大贵之人；惟其身旺合杀为妙。

　　如甲以庚为七杀，喜丙丁制之；乙合之，谓之『贪合忘杀』。

　　七杀却宜制伏，亦不要制之太过；盖物极则反为祸矣！

　　身旺又行身旺之运为福。

　　如身弱又行身弱之乡，祸不旋踵。

　　四柱中元有制伏，喜行七杀运；元无制伏，七杀出为祸。

　　如行身旺乡，更有阳刃，贵不可言；但忌财旺，财能生杀故也。岁运临之，身旺亦多灾；身弱尤甚。

　　甲申、乙酉、丁丑、戊寅、己卯、辛未、癸未，此七日生主杀，性急伶俐、心巧聪明。

　　如见杀多者，主人凶夭贫薄；月见之重，时见之轻。何也？日七杀，只一位见之，如年时再见，杀多为祸；却要制伏之乡，又要身旺有制伏为权，最怕冲与阳刃大凶。

　　时七杀只一位，要本身旺，如年月时三处有制伏为福；却要行杀旺运，运三合得地亦发；若无制伏，则要行制伏为福。

　　行杀旺运无制伏，则祸作。

　　时上七杀，却不怕阳刃，而亦不畏冲。

　　如【辛丑，乙未，乙卯，丙子】：此命身旺，生于六月之中，岁干透出辛丑为七杀；喜得丙子合辛丑之杀，乃贵而有权。

　　如【甲午，丙寅，庚子，丙子】：此命身弱，见火局，又见月令丙寅七杀，时又见丙子；火w庚金，金死于子，身弱杀旺，又无制伏，宜乎带病贫薄。

　　如【丁巳，戊申，壬子，戊申】：此命身旺，见二戊为七杀，引归于巳；丁与壬合，戊与癸合，金又长生于巳，戊禄在巳；乃壬戊二字俱旺，所以贵也。

　

《论　官　星　太　过》

　　如壬癸生人，四柱是辰戌丑未巳午，天干不露官星与杀，则官杀暗藏于中为多。若四柱元有为好；若无制伏，须行木运，与三合木局亦好。

　　大凡官星多则杂，务要除而清之，乃可发福。

　　若官星多又行官运，亦不济事。

　

《论　官　杀　混　杂　要　制　伏》

　　官星要纯，不要杂。

　　假如甲木用辛金为官，若年是辛，月是酉，时上亦是死官，虽多不妨，盖纯一好；若有金或庚申，则混杂为杀，以伤其身。要行火乡制伏，则发福也。N此也。

　

论　　印　　R》

　　所谓印？生我者，即印R也，经曰：『有官无印，即非真官；有印无官，反成其福。』何以言之？大抵人生得物以相助相生相养，使我得万物之见成，岂不妙乎；故主人多智虑，兼丰厚。

　　盖印R畏财，主人括囊。故四柱中及运行官贵，反成其福，盖官鬼能生我；只畏其财，而财能反伤我。

　　此印R之妙者，多是受父母之荫、承父之D财，见成安享之人；若又以两三命相悖当以印R多者为上。

　　又主一生少病、能饮食。

　　或若财多乘旺，必多淹留。

　　虽喜官鬼，而官鬼多或入格，又不可专以印R言之。

　　假如，甲乙日得亥子月生，丙丁日得寅卯月生，戊己日得巳午月生，庚辛日得辰戌丑未月生，壬癸日得申酉月生者是也，其N以类言之。最怕行印R死绝之运；或运临死绝，复有物以窃之，即入黄泉，无可疑也。

　　夫印R者，生我之谓也，亦名生气。以阳见阴，以阴见阳，谓之正印；阳见阳，阴见阴，谓之偏印。喜官星生印，忌财旺破印。

　　如甲人生亥子月中，水为印，忌火伤官，忌土破印，要行生旺之乡，怕行死绝之地；若行死绝之地，或有物以伤之，则危矣！

　　印R之人智虑、一生少病、能饱食丰厚、享见成财禄；若两三命相悖当以印R多者取之。

　　最忌财来乘旺，必生淹滞。

　　若官鬼多，或入别格，又不可专以印R论。

　　大凡月与时上见者为妙；而月上最为紧要。

　　先论月气之后有生气，必得父母之力；年下有生气，必得祖宗之力；于时上见之有生气，必得子孙之力，寿元耐久，晚景优游。

　　如带印R，须带官星，谓之官印两全，必为贵命。若官星虽见成，得父母力，为福亦厚也；须行官星运便发，或行印R运亦发。

　　若用官不显，用印R为妙；最怕四柱中岁运临财乡，以伤其印。

　　若伤印，主破家离祖、出赘；又临死绝之地，若非降官失职，必夭其寿。

　　如【戊戌，庚申，癸酉，庚申】：此命癸日生于七月中气之后，月时皆是庚申，自坐金库，所以印R；岁干又透出戊官，谓之官印两全，极为贵命。

　　如【癸亥，癸亥，甲寅，甲子】：此日用癸为印，印却旺；缘无财星相助，发福不厚也。

　　如【甲寅，庚午，戊戌，壬子】：此日戊用丁为印R，有寅午戌火局为好；不合时上壬子水旺，财能冲印，所以失明。生气是丙丁火属木故也。

　　如【己卯，丁卯，丙辰，壬辰】：此命用卯为印，用癸为官，年在卯日在辰，所以官印两全，少年清要。至四十二、三岁，癸亥运亦不妨；至庚申年，水七杀生于申，乃被庚申破印，故不吉也。

　　《诗诀》★月逢印R喜官星，运入官乡福必清；死绝运临身不利，后行财运百无成。

　　《诗诀》★印R官星运气纯，偏官多遇转精神；如行死绝并财地，无救番为泉下人。

　　《诗诀》★印R无亏享福田，为官承荫有田园；家膺宣敕盈财Y，日用盘缠费万钱。

　　《诗诀》★印R无亏靠祖宗，光辉宅产耀门风；流年运气逢官旺，富贵双全步月宫。

　　《诗诀》★月生日主喜官星，运入官乡禄必清；容貌堂堂多产业，官居廊庙作公卿。

　　《诗诀》★重重生气若无官，当作清高技艺看；官杀不来无爵禄，总为技艺也孤寒。

　　《诗诀》★重重印R格清奇，更要支干仔细推；支上咸池干带合，风流浪荡破家儿。

　　《诗诀》★印R干支喜自然，功名豪富禄高迁；若逢财运来伤印，退职休官免祸愆。

　　《诗诀》★印R重重享见成，食神只恐暗相刑；早年若不归泉世，孤苦离乡宿疾M。

　　《诗诀》★丙丁卯月多官杀，四柱无根怕水乡；湿木不生无鸹穑身荣除是在南方。

　　《诗诀》★印R不宜身太旺，纵然无事也平常；除非元命多官杀，却有声名作栋拧

　　《诗诀》★壬癸逢申嫌火破，格中有土贵方知；北方水运皆为吉，如遇寅冲总不宜。

　　《诗诀》★木逢壬癸水漂流，日主无根罔度秋；岁运若逢财旺运，返凶为吉遇王侯。

　　《诗诀》★贪财坏印莫言凶，须要参详妙理通；运若去财还作福，再行财运寿元终。

　　《诗诀》★印R如经死绝乡，怕财仍旧怕空亡；逢之定主多凶祸，落水火刑自O伤。

　　《诗诀》★印R干头重见比，如行运助必伤身；莫言此格无奇妙，运入财乡福禄真。

　

《论　　倒　　食》

　　夫倒食者，冲财神之谓也；一名『吞煞』。用财神大忌见之，用食神亦忌见之。

　　倒食者，如甲见壬之类。如甲见丙为食神，能生土财；然壬w丙火，丙火不能生甲木之土财，所谓甲用食神，大忌见之。

　　凡命中带此二者，主福浅寿薄。

　　又见庚为七杀，得丙丁火制之，怕见水，反为祸矣！凡命中犯此者，犹尊长之制我身，不得自由也。作事进退悔懒、有始无终、财源屡成屡败、容貌斜、身品矮小、胆怯心慌，凡事无成也。

　　如【丁未，丁未，己亥，丁卯】：此命己亥日，己临亥上，身弱于亥；加以亥卯未木局w身，年月时透出三丁食己。幼年行南方运，赖火生土，身犹旺；u交乙巳运，为己之七杀，引出亥卯未木局，岁运癸亥，所以死矣！此命非但倒食七杀之祸，而癸亥年与生杀坏印之说同义也。

　　如【甲戌，丙寅，甲戌，壬申】：此命甲戌日，甲见丙食神，生于正月，甲木旺，身与食神俱旺，本是贵命；不合时上壬申，壬水伤其丙火，申金冲其寅木；又申中有庚七杀，所以利名无成。行己巳运金生之地，见庚子年；庚金为七杀，又见子水，死于非命。

　

《论　　劫　　财》

　　亦名『逆刃』，如乙见甲为劫财。

　　乙以庚为夫，见丙w庚，故w夫；男命则w妻。

　　五阳见五阴为败财，主w妻害子。

　　五阴见五阳为劫财，主破耗、防小人，不w妻。

　　乙以戊己为财，甲见夺己坏戊；丁以庚辛为财，丙能夺辛破庚；类如此也。

　　兄见弟，弟能败兄之财，夺兄之妻。

　　弟见兄，兄能劫弟之财，而不敢取弟之妻。

　　财者，人之所欲，方令弟兄见之，多有争竞，如夷、齐能几人。

　　男命见劫财多w妻，女命见伤官多w夫。此极论也。

【渊海子平】神　　煞

　

《论　　阳　　刃》

　　夫阳刃者，号天上之凶星，作人间之恶杀，以禄前一位是也；如甲禄在寅，卯为阳刃。

　　喜偏官七杀，喜印R；忌反吟伏吟，忌魁罡，忌三合。

　　何谓阳刃？甲丙戊庚壬五阳有刃，乙丁己辛癸五阴无刃，故名阳刃。

　　如命中有刃，不可便言凶，大率与七杀相似。

　　凡有刃者，多主富贵人；却喜偏财七杀。

　　然，『杀无刃不显，刃无杀不威！』刃杀俱全，非常人有之。大要身旺，运行身旺之乡；不要见伤官、刃旺运。

　　若命中元有杀刃，岁运又逢之，其祸非常。

　　若命有刃无杀，岁运逢杀旺之乡，乃转生而反成厚福；如伤官财旺，身弱杀旺，最可忌也。

　　如【庚申，己卯，甲寅，ＸＸ】：此命甲日见卯为刃，庚为七杀。其杀本伤身，却藉卯中乙木以配合，其杀有情，则杀不能伤身；正是甲以乙妹妻庚之义。其身旺南方运，所以为贵。

　　如【戊午，戊午，戊午，甲寅】：此命刃杀全，而又以午火为印，所以为贵。故《喜忌篇》云：『戊日午月，勿作刃看；岁时火多，却为印R。』

　　如【辛酉，甲午，戊午，甲寅】：此命杀刃全，而有印R。不合年干伤官透出，运行辛卯，犯伤官元有之辰；壬为财，是壬辰岁凶事投水而死。壬水w火印，时坐甲之七杀，谓之生杀坏印。即此命见辛为伤官，运行辛卯，忌见官；午中丁火为印R，最忌伤官与财相见，缘水生木w身也。

　　如【癸未，乙卯，甲子，己巳】岳飞：此命卯刃癸印。不合时上己巳破印，运行辛亥，亥卯未合起阳刃；辛酉年，辛金又旺于酉，冲起卯刃二辛，则太过。金多见甲，身虽贵，亦遭刑也；然虽见辛为贵，所忌阳刃，不可一合一冲也。

　　《诗诀》★阳刃存时莫看凶，身轻返助却为凶；单嫌岁月重相见，莫把生时作怒宫。

　　《诗诀》★壬子休来见午宫，午宫又怕子来冲；丙日坐午休重见，会合身宫事有凶。

　　《诗诀》★日刃还如阳刃同，官星七杀喜交逢；岁君若也无伤劫，支上刑冲立武功。

　　《诗诀》★阳刃嫌冲合岁君，流年遇此主灾；三刑七杀如交遇，必定阎王出引徵。

　　《诗诀》★时逢阳刃喜偏官，若见财星祸百端；岁运相冲并相合，勃然灾祸又临门。

　　《诗诀》★阳刃重逢合有伤，主人心性气高强；刑冲太重多凶厄，有制方为保吉昌。

　　《诗诀》★阳刃之辰怕见官，刑冲破害祸千端；大嫌财旺居三合，断指伤残体不完。

　　《诗诀》★马逢丙戊鼠逢壬，喜见官星七杀临；刑害无妨冲败惧，怕逢财地祸非轻。

　

《论　　日　　刃》

　　日刃与阳刃同。日刃有戊午、丙午、壬子也，与阳刃同法；不喜刑冲破害，不喜会合、兼受七杀，要行官乡，便为贵命。若四柱中一来会合，必主奇祸。

　　其人眼大P长、性刚果毅，无乓惠慈之心、有刻剥不恤之意。

　　三刑自刑魁罡全，发E疆场。

　　如或无情、或财旺，则主其凶；或有救神，要先审察。如刑害俱全，类皆得地，贵不可言也！安得不举。

　　独阳刃以时言之，四柱中不要入财乡，怕冲阳刃。

　　且如戊日刃在午，忌行子正财运；壬刃在子，忌行午正财运；庚刃在酉，忌行卯正财运；甲日行巳午并辰戌丑未财运不妨，忌酉运；丙日刃在午，行申酉庚辛丑不妨，忌子运。

　　大抵阳刃要身旺，喜有物以去之，经曰：『人有鬼人，物有鬼物，逢之为灾，去之为福。』

　　如葛参政命，【壬申，壬子，戊午，乙卯】：戊日刃在午，喜得乙卯时，正官制伏去了，所以为福也。

　

《论　　日　　贵》

　　日贵者何？即甲戊兼牛羊之类。止有四日：丁酉、丁亥、癸巳、癸卯耳；最怕刑冲破害。经曰：『崇为宝也，奇为贵也，所以贵人怕三刑六害也。』

　　贵神要聚于日；运行怕空亡、及运行太岁，加会不要魁罡。

　　主人纯粹、有仁德、有姿色，不傲物。

　　或犯前刑w贫贱；刑冲太甚，贵人生怒，反成其祸。不可不察！

　　日贵有时法类同，须分昼夜贵；日要日贵，夜要夜贵矣！

　　《诗诀》★日贵支干一位同，空亡大忌带官冲；仁慈广德多姿色，会合财官空自崇。

　　《诗诀》★丁日猪鸡癸兔蛇，刑冲破害漫咨嗟；财临会合方成贵，终始合建乃是佳。

　　《诗诀》★癸丁蛇卯屈猪鸡，官被刑冲祸必随；纯粹施为有仁德，尊崇富贵出希奇。

　　《诗诀》★日贵看来是兔蛇，格生亥酉越堪夸；刑冲不遇空亡位，辅佐功勋在帝家。

　

《论　　日　　德》

　　日德有五：甲寅、戊辰、丙辰、庚辰、壬戌日是也。其福要多，而忌刑冲破害，恶官星，憎财旺；加临会合，但空亡而忌魁罡。此数者，乃格之大忌也。

　　大抵日德，主人性格慈善。

　　日德俱多，福必丰厚，运行身旺，大是奇绝；若有财官加临，别寻他格，正能免非横之祸。

　　若旺气已衰，运至魁罡，其死必矣！

　　或未发福，运至魁罡，体格既好，防生祸患；一脱于此，必能再发，终力微笑。不可不知也！

　　《诗诀》★壬戌庚辰日德宫，甲寅戊丙要骑龙；运逢身旺心慈善，日德居多福自丰。

　　《诗诀》★刑冲破害官财旺，空与魁罡会合凶；w战孤贫危险甚，纵交发E命还终。

　　《诗诀》★甲寅壬戌与庚辰，丙戊逢辰日德真；不喜空亡嫌禄破，更逢破害与刑冲。

　　《诗诀》★丙辰切忌见壬辰，壬戌提防戊戌临；日坐庚辰与庚戌，甲寅还且虑庚辰。

　　《诗诀》★日德不喜见魁罡，化成杀曜最难当；局中重见须还疾，运限逢之必定亡。

　　《诗诀》★日德重逢免祸殃，官星切忌见财乡；更无冲破空刑物，堪作朝中一栋拧

　

论　　魁　　罡》

　　夫魁罡者有四：壬辰、庚戌、戊戌、庚辰日是也；如日位加临者众，必是福。

　　运行身旺，发福百端；一见财官，祸患立至。

　　主人性格聪明、文章振发、临事有断，惟是好杀。

　　若四柱有财及官，或带刑杀，祸不可测。

　　倘日独处，冲者太众，必是小人；刑责不已，穷必彻骨。

　　运临财官旺处，亦防奇祸。

　　《诗诀》★魁罡四日最为先，叠叠相逢掌大权；庚戌庚辰怕官显，壬戌壬辰见财连。主人性格多聪慧，好杀之心断不偏；柱有刑冲兼破害，一贫彻骨受笞鞭。

　　《诗诀》★戊戌庚辰杀最强，壬辰庚戌号魁罡；日加重者方为福，身旺逢之贵异常。

　　《诗诀》★人带魁罡性必强，鬼神愁立此身傍；如逢一位冲刑重，澈骨贫穷不可当。

　　《诗诀》★魁罡四柱日多同，贵气期来在此中；日主独逢冲w重，财官显露福无穷。

　

《论　　金　　神》

　　夫金神者，止有三时：癸酉、己巳、乙丑。

　　金神乃破败之神，要制伏，入火乡为胜；如四柱中更带七杀阳刃，真贵人也。

　　大抵威猛者，以强暴为能；威不专，人得以侮，故必狠暴如虎动。群兽既慑，威德行矣！

　　然太刚必折，不有以制之，则宽猛不济，何以上履中和之道；故曰：『有刚者在驯伏，调致其和，福禄踵至。』

　　虽然，其人有刚断明敏之才，倔强不可驯伏之志。

　　运行火乡，四柱有火局，便为贵命；惧水乡，则非福矣！

　　《诗诀》★甲午时上见金神，杀刃相临真贵人；火木运中财禄发，如逢金水必伤身。

　　《诗诀》★性多狠暴才明敏，遇水相生立困穷；制伏运行逢火局，超迁贵显禄千钟。

　　《诗诀》★金神遇火贵无疑，金水灾殃定有之；运到火乡多发达，官崇家富两相宜。

　　《诗诀》★时遇金神贵气多，如逢阳刃却中和；若逢水运贫而疾，火制名高爵位峨。

　　《诗诀》★癸酉己巳并乙丑，时上逢之是福神；傲物恃才宜制伏，交逢杀刃贵人真。

【渊海子平】六　　亲

　

《六　亲　总　篇》

　　夫六亲者：父、母、兄弟、妻财、子、孙是也。

　　用日干为主：正印正母；偏印偏母及祖父也；偏财是父，乃母之夫星也，亦为偏妻；正财为妻；偏财为妾，为父是也；比肩为兄弟姐妹也；七杀是男；正官是女；食神是男孙；伤官是女孙及祖母也。

　　妇人命取六亲，与男命不同：取官星为夫星；七杀是偏夫；食神是男；伤官是女。

　　经云：『男取w干为嗣，女取干生为子息及奴婢也。』

　　年为祖上，月为父母伯叔兄弟门户，日为妻妾己身。

　　且如六亲受w何如？印R见财，w母及祖母也；见比劫阳刃，w妻妾及父也；官杀多者，难为兄弟；伤官食神多，难为子息；n印伤孙，w祖母也。

　　譬如：正印作合母不正；财作合妻不正；官作合女不正；偏财作合妾不正；比肩作合姊妹不正；伤官作合祖母不正；食神作合孙女不正。

　　假如甲日为主，见癸为母，见戊辰戌为父及妾，见己丑未午字，则与戊字相争夺，又伤癸水，w母之义明矣；见甲寅字，w父及妾；见庚申字，主w兄姊也；见乙卯字w弟妹；见丙巳字w子女也；N此。此必以岁运见何字，则w何人；更将冲w衰旺向背，将来者进，功成者退。兼有孤神寡宿，旬中有空亡者忌，二三反吉。

　　金空则鸣，火空则发，水空则流，此三者上吉；木空则朽，土空则崩，二者主凶。当以本生年起，w害无疑也。

　　《六亲捷要歌》★分禄须伤主馈人，比肩重叠损严亲；正财w母偏财父，夫妇相刑值退神。食神有寿妻多子，偏官多女少麒麟；乘旺伤官嗣必绝，中和印R自荣身。

　

《论　　　　　父》

　　偏财是父，乃印R之官星也。

　　如甲日以戊为父，再见甲寅字、或木局全、或临死绝冲刑之地，主w父也；不然，主离异不睦、或疾病残伤。若得庚字申字救，庶无大害。

　　如甲旺戊衰，亦主有疾少靠。

　　如戊临生旺、贵人、天月德地，亦主有贵；更得丙丁生助，享父之福无穷。

　　如临杀地，父死他乡。

　　居衰败受制之处、墓绝之地，主父平常，不得父力也。

　

《论　　　　　母》

　　正印者，乃生我之身也。

　　如甲日以癸为母，遇己丑未主w母；见多，主母嫁二夫。

　　一戊失地、或被w，主母伤前夫。

　　戊字受生、或印临桃花沐浴，母有外情。

　　如印长生，主母慈淑寿长、益和子母。

　　如临阳刃杀地、或值绝墓孤寡，主母不贤或有残疾不睦。

　　须以理推，无不验矣！

　

《论　兄　弟　姊　妹》

　　比肩者，兄弟也。

　　且如，甲见甲为兄，乙为弟妹；寅卯亦然。

　　见庚则w兄，见辛则伤弟。

　　甲木旺相，兄姊争财；甲乙寅卯既多，则兄弟姊妹夺财不和，争斗是非。

　　见己合甲，兄姊不正。

　　见庚，弟妹不正。

　　如见杀多，乙木得局，是杀合会乙木而伤甲；此兄不若弟之福，借弟之力而加恃。

　　甲木寅月，乙木受制，主兄旺弟衰。

　　其N和顺不睦，但以八字休旺死绝推之，无不应验矣！

　

《论　　妻　　妾》

　　正财为正妻，偏财妾也。

　　甲木见己土为正财，戊土为偏财。

　　又见乙木局，亥卯未伤妻。

　　甲寅w妻也，更主妻不正。

　　财衰败墓绝，主妻有疾不贤，否则年高再嫁。

　　见癸字，则妾不正。

　　见己土丑未字，则主自安。

　　比肩分夺、财临沐浴桃花，主妻妾私通。

　　日下月下坐财官，主妻多内助，更得妻财。

　　偏财得位，妾胜于妻。

　　主财自旺，妻不容妾。

　　官杀重见，妻招干蛊可畏。

　　财官并美，为人怕妻；见杀尤忌。

　　财多身弱，妻反胜夫。

　　财命有气，妻妾和顺，是得妻力。

　　日坐空亡，难为妻妾。

　　又看孤[之日、阳错阴错，主w妻；或因亲致眷、寒房冷娶、入赘填房。女人犯此，主父母家陵替、或致讼事。N此例。

　

《论　　子　　息》

　　七杀者子也。

　　如甲见庚申是子，辛酉是女。若见丙火午寅、或杀临阳刃杀宫，主w子；不然疾病不肖。遇戊己土得令，则子得力和顺。见丙巳字，女不正；若临沐浴桃花，更兼暗合，食神多者，其女私通。若杀临长生月德天德，所临之地，贵人、禄马、食神、财乡，言有强父贵子；要A中和。

　　阳日阳时男重见；阳日阴时，先男后女；阴日阴时女重见；阴日阳时，先女后男。

　　伤官见官，子孙凶顽。

　　时上伤官及空亡，难为子息。

　　女命取伤官是子，食神是女；若见印Rn神，难得子也。

　　男命官杀得地，而A中和者，言其有子。将生成之数断之，生旺倍加，死绝减半；太过不及，不以此断。太过有子而多w夭、或凶顽；不及则少生养。

　　官杀得地而有扶助，吉曜多者，其子忠孝贤明；居休、囚、死、绝、破、败、衰、病、勾绞、元凶、空虚之地，则子当不肖，贫贱疾病之子。更兼孤神寡宿，主孤苦伶仃。

　　且如甲子之日，甲子之时：庚死于子，死中至老没儿郎；入墓之时难保双；受气绝中一个子；胎中头女有姑娘；养中三子只留二；长生之位，旬中半合，主七个儿子也；沐浴一双保吉康；冠带临官三子位；旺中五子自成行；衰中二子；病中一；自己数至亥病中一。依此推之。

　　且如八字中若无子星，时上又不生旺，运行官杀旺乡，主有子；运过却无。

　　如柱中有官杀，而行伤、食、休、衰、绝、弱之运，伤损其子；运过方存。

　　八字有一杀一子，二杀二子，无杀无子。

　　如柱中身杀两停，而杀逢旺乡，就作多子断之；亦看财神何如，逐时增减，多寡推之。无不验矣！

　

《论　　小　　儿》

　　凡小儿命，见财多，必庶出螟蛉，w父母也；若幼年行运于财旺之乡亦然。

　　甲侧生顶不正，有胎衣遮；丁偏生双顶，乾生有依，应有w刑；辰复生，背父易生易养；申有声；寅迟滞；未吉；辰有胎衣包；仰生有惊。

　　夫小儿命，大要身旺，最喜印R生之，无财w之，则易生灾少。不要官星七杀、阳刃伤官太旺，身旺亦多灾；身弱则难养。

　　如见所畏之辰，切不要行运岁君助之。

　　大畏财旺，不庶出必螟蛉，w父母也；更不要行运早，盖气难敌也。

　　【庚子，戊寅，戊子，丁巳】：生月中之后，月逢七杀，赖有丁火为印R，寅为长生之地，能生戊土；不合见庚子，巳字金长生，其二子之水为财，w丁火生气，反生月中七杀。七杀来w身，身弱难敌；故当年十一月，其子死矣！此为生杀坏印之祸也。

　　如【癸酉，癸亥，己丑，乙亥】：此命四柱财重，自分娩几乎俱亡；未岁N父母亦亡，乃过房继养。其他此，无疑也！

　

《论　小　儿　关　煞》

　　小儿之命，当论时辰为主；先看关煞，次看格局。

　　日主强，财官旺，有关无煞。

　　日干弱，财官少，常病可养。

　　日干弱，财官多，有关有煞；又有三合，聚煞者难养。

　　不带刑冲者，声音响亮，夜啼急性。

　　八字有财官，生于富贵之家；偏官生于平常之家；伤官劫财，生于贫贱之家；偏官偏印偏财，主偏生庶出，不然第三四胎。

　　子平之法，偏官为关，偏财为煞，取生辰之数断之；水一、火二、木三、金四、土五。且如甲日庚杀，乃四、九岁；如丙见壬杀，一、六岁；如戊日甲杀，三、八岁；庚日丙杀，二、七岁；壬见戊杀，五、十岁见之。至于阴干，亦如此。无不验矣！