玉照神应真经注解




１.
四阳俱立，定知难有阴尊。


四柱天干俱属阳者，而犯刑克者，少年须失阴尊。

２.
阴覆全逢，不是阳尊老寿。


四柱天干俱属阴者，而犯刑克者，阳尊非寿也。

３.
卦逢生气，天德，合，世世长年。


四柱日干十二运，坐长生，或长生之地支，三合得局，如甲日干，亥为长生，而三合亥卯未於命局，或逢天德贵人，或天干五合合化为喜神者，乃世世长年也。

４.
身命逢刑返克，而必须夭贱。


命局四柱逢地支三刑，及天干相克，则为夭贱。

５.
时来破日，支凶而干见还轻。


时柱克破日柱，以支破（即子酉，午卯，申巳，寅亥，辰丑，戌未，相破）较重，干克（天干相克，或天干五生之克）较轻。

６.
患难官灾，运近而自分得失。


命中带死气刑者，多官灾，衰气带杀者，多恶难，天干主近，地支主运。

７.
两分交战，识取尊卑。


天干尊也，地支卑也，干支，上克下，则顺，下克上，则逆，逆者，战也，即四柱干支，地支不宜克天干也。

８.
丙戊丁甲时连戌亥，道士僧人。


日於丙戊丁甲人，戌亥时夜生者，多为道士僧人。

９.
魁罡见其往来加临，狱官屠讼。


日柱庚辰，庚戌，戊戌，或戊辰，魁罡贵格，如见官星，为狱官，若临衰，死之地，且有刑克者，为屠狱，不义之人也，辰戌乃魁罡之地，忌与官星同处。

10.
寅申庚甲，商途吏人。


寅为功曹，主曹吏，申为传送，主道路，甲为青龙，主文书，庚为白虎，主道路，四柱地支寅申，又见天干庚甲者，乃商途公吏也。

11.
子午逢之，他乡外立。


子午为阴阳二路，四柱地支子午，又见天干庚甲，主他乡谋立。

12.
癸乙壬加卯酉，男女多有私情。


癸为玄武，乙为六合，壬为天后，卯酉为私门，四柱癸乙壬逢地支卯酉者，多奸私。

13.
乙辛丁巳亥酉，阴人之事常有。


乙为六合，主私，辛为太阴，主暗，丁，为玉女，主奸，巳亥为门户，此天干地支俱主阴，四柱逢之，常有口舌是非之事。

14.
干神支墓，须详上下吉凶。


地支辰戌丑未四墓库，凡人墓有气者，为库，无气者，为墓。

15.
德合与十干相逢，亲於远近。


德合者，阳干甲丙戊庚壬，自处之，阴干乙丁己辛癸，合神也，取干四柱远近，而言之。

16.
甲寅辛未，定因官事刑凶。


寅为功曹，主公吏曹官，甲木，辛为正官，未为墓库，运到辛未，辛金克木，且为官星入墓，主官讼。

17.
癸未庚申，必为盗贼亡没。


癸为玄武，未为折足，庚申乃白虎，主道路，癸为贼神，未为墓库，遇庚申，为贼神入墓，乃白虎犯身，主盗贼而亡，或盗贼败之兆。

18.
火逢盛土，见庚而生自途中。


庚为白虎，主道路，火逢盛旺之土，而遭庚午，庚子，庚辰等，定生在道途也。

19.
戊己忌卯寅，休囚而生大疾。


日干戊己，月令卯寅木为死令，无气之地，主有大疾，或四肢风病，或瘫痪之疾。

20.
丙丁亥子，投於江水波河。


丙到亥，丁到子，为绝地，丙日主，见亥时生，丁日主，见子时生，主投河而没，若四柱干支有合，可解，惟一生多眼目命。

21.
巳午庚辛，男女病多心血。


庚辛，金也，主肠肺，巳午，火也，主心，如庚午日，见辛巳时，主男女多心血病也，乃下火克上金。

22.
甲申乙酉，小儿风病肝经。


甲乙木命，见申酉日或时支，主小儿多肝病也，甲乙木，主肝，申酉金克之，乃肝经受邪。

23.
辛卯庚寅，尤忌大人劳骨病。


寅卯木，属肝又主筋骨及四肢，庚辛金命，见寅卯日或时，为金克木，主筋骨之疾，或四肢之痛。

24.
门中有土，土金而腰脚须沈。


卯为日出，酉为日入，故言门户，及主关格，己卯，己酉日时见之，主腰脚沈带。

25.
甲巳双加，遇刑则臂肢有患。


四柱内见甲，又巳加临刑克者，则主臂肢有患。

26.
丙丁岁月，癸壬遇而眼目有疾。


丙丁火命，能照物象，为眼目，若逢年月时壬癸水克，主眼目之疾。

27.
甲乙若见庚辛，忌疾生於头面。


甲乙木命，主头面，若逢庚辛金来刑克，则主伤於头面。

28.
水土同来寅卯，平生隔气风痰。


日干戊己土命，或壬水命，逢寅卯，主风疾之病，乃木克土，壬水寅卯为病死之地。

29.
再入天罡，小肠腹急。


壬辰，戊辰为天罡之位，戊己土命，或壬水命，逢寅卯，再逢一辰位，主男小腹急疾，女则血病。

30.
五行十干，略定一端，其外参详，依经用法。


五行金木水火土，各有所主之疾，甲乙木主头面，丙丁火主眼目，戊己土主脾胃，腹肚，庚辛金主筋骨，四肢，壬奂水主膀胱，肾，又子丑为足，寅亥为膝，卯戌为中隔，辰酉为肚，申巳胸背，未面午後，另金主肺，水主肾，火主心，土主脾胃，日柱干支受克，或命局五行偏枯或过旺，则易灾疾。

31.
东金西木，定生忤逆之男。


东方龙木，不爱金，西方白虎金位，不喜木也，命局金木交驰者，主出忤逆之子，如甲申，乙酉，或庚寅，辛卯。

32.
西北壬南，必见波涛之客。


水火相伤，各离本位，如丙子，壬午，甲申，乙酉，庚寅，辛卯，丁亥，癸巳，命局见之，主波涛南北之人。

33.
壬多艮坎，道土须尊。


坎者，子也，艮者，丑也，如壬癸水立於子丑，且水多坐空亡无气之地，定出僧道九流之士。

34.
戌亥连阴，家生盗贼。


戌亥为天空，壬癸为盗贼，命局壬戌，癸亥全，主门户中出盗贼。

35.
丑中立癸见甲而释教之人。


丑为十二月之尽，其中立癸，甲为十干之首，寅立於甲，寅为功曹，为道士，丑寅为隔角，上带休囚无气者，为僧道。

36.
乙犯天罡，阴人媒氏之女。


太乙为甲，天罡，辰位也，卯，门户也，六乙生人，（乙丑，乙亥，乙酉，乙未，乙巳，乙卯日柱），地支卯辰全者，主门户出阴人，媒人，产婆，药婆等。

37.
阴木乙同来寅卯，定出长发师姑。


甲乙生人，见寅卯，或甲寅乙卯全者，定者长发师姑木多繁盛矣。

38.
庚辛申酉同方，必亡於兵刃。


庚辛，申酉金者，或立於旺乡，或巳酉丑全者，运行至申酉金方，见兵刃而亡。

39.
当生有虎，怕入山岩，狼虎之伤，岁刑足病。


六庚为白虎，见寅卯，甲申得庚寅重，庚寅得甲申轻，岁刑者，庚寅日，岁到丙申，当有口舌官事，如克身，当尤足病。

40.
雀逢天后，翅翼而中道难安。


六丙为朱雀，六壬为天后，如命局见之难以安静，主有挠括之事，啾唧不安之象。

41.
戊己朝仁田宅，而肿疮狱讼。


六戊生人到寅，六己生人到卯，或甲见乙，即戊寅己卯又逢甲乙之运，则主田宅狱讼之事。

42.
癸丁加於干位，鬼贼心血常行。


癸丁生人，防小人鬼贼交侵，及见心血之疾。

43.
青龙六合逢金，男女尊人之祸。


甲乃青龙，甲申或甲见庚，乙乃六合，乙酉或乙见辛，主尊长阴小人之灾患，乃金克木也。

44.
太阴失路，多生妇女之忧愁。


辛为太阴，主妇人之象，失路者，即不得旺相之位，而坐休囚死之地，即日干辛逢未，午，巳，辰，卯，多防阴人灾害。

45.
天后狂情，到魁罡忌於身厄。


壬为天后，见辰戌土又见寅者，主身厄难也，乃壬水，寅为病地，辰戌土克壬水也。

46.
六癸还生，四柱旺相，鬼贼奔流，休囚肾病。


六癸生人，地支亥子丑全者，局中无土，主奔流而不定，在休囚之地，主肾病，六癸为玄武，为盗贼也。

47.
休囚十干墓地，而久病之源。


五行受克，十干受克，及休囚墓死之地，可知病源之出。

48.
月德双加有合，而十分作福。


月支寅午戌，天干丙辛合，月支亥卯未，天干甲己合，月支辰子申，天干丁壬合，月支巳酉丑，天干乙庚合，为月德贵人及月德合，主有德行贵人助之。

49.
见阳干而贵士多升，遇阴干而阴人助力。


月德贵人乃阳干也，主贵人扶助接引，月德合乃阴干也，主阴人财力之助也。

50.
尊卑同视，十二宫所主何神。


天干尊也，地支卑也，十二宫所主神者，乃十二月将之名也。

51.
三限见详於四柱。


年月日时，分於三限，言其贵贱吉凶。

52.
鬼从生旺，后生兮，贵气峥嵘。


鬼即官也，衰者为鬼，若行旺地，作福，凡四柱中遇鬼，逢生旺之处，即主贵气峥嵘。

53.
进退干者，识辨兮，要明得失。


支生干，则进，干生支，则退，明其平生得失也。

54.
全逢本卦，相应而自出尊显。


木人得地支亥卯全者，金人得巳未丑全，火人得寅午戌全，水人得申子辰全，土人得辰丑未全，或命人得寅卯，火命得巳午，金命得申酉，水命得亥子，土命得辰戌丑未，皆本卦也，如逢生气者，乃富贵矣。

55.
返战无功，定乃出军人作贼。


火人得申子辰三合水克，水人得辰戌丑未土克，土人得亥卯未木克，木人得巳酉丑金克，金人得寅午戌火克，付Z命得亥子水克，水命得辰戌丑未土克，土命得寅卯木克，木命得申酉金克，金命得巳午火克，即卦克日主，定出军人作贼。

56.
命前台月，再立墓坟？。


即阳干前一位，阴干後一位。

57.
命後一辰，家宅难寻。


命後一位为破亡，即阳干後一位，阴干前一位，如命後逢之，家宅难为建立，见之，难立家亡。

58.
生逢酉戌，小人奴婢忧患焉。


如四柱地支酉戌全者，多与小人奴婢忧患焉。

59.
丁旺巽坤，女子诗书好酒。


丁未，好酒之女，丁酉，孤女，丁巳，诗女，丁卯，玉女，如丁未，丁巳生人见全者，主女子好色酒，诗书，且貌美之女也。

60.
龙常未亥寅卯同，经商利赂绵绵。


辰为贵龙，酉为太常，辰酉相合，再加未亥或寅卯，主经商利蜴，绵绵不绝。

61.
甲乙壬癸全逢，主作烟花之女。


甲乙木也，壬癸水也，水木太和，则生色木也，如在生旺之地，主门户出花之人，及水旺则泛，火盛则花繁而无实也。

62.
艮金瘦小，离坎高雄。


艮者，丑寅，金者，申酉，丑寅申酉地支者，主人瘦小，乃木土金，其质不广，离者，午也，坎者，子也，子午也，若乘生旺之气，主人高雄壮，乃火炎高，水势涨也。

63.
三丁二丙到金，口舌生疮。


丙丁火人，到申酉之地，或壬癸水人，到寅卯，主口舌生疮，生是非。

64.
子午阴阳盛衰，两分卦兆。


子为水，午为火，不可盛，亦不可衰，盛则太过，衰则不及，火太过则炎盛，盛中有失，遇水则？光，水太过则太泛，泛中有流，遇土则有滞，大凡五行，只求平均，中庸，不过盛，亦不偏衰。

65.
南多北少，家则破人亡。


命有东南西北，及昼夜和阴阳之分，命局全者，主大富大贵，南多北少，乃指四柱多丙丁巳午，而少见壬癸亥子，乃阳多阴少，有昼无夜，主凶。

66.
友此之方，男女消落。


易言之，南少北多，即有夜无昼，阴多阳少，亦主不吉。

67.
东方全见，妻儿则难保长春。


凡见甲乙，及寅卯辰三会木，为一气秀气，虽然富贵，未免克妻子之忧。

68.
西旺东衰，金盛则家不吉。


凡见庚金，及申酉戌三会金，主家私不吉。

69.
癸壬亥子，工巧之人。


凡见壬癸亥子水也，主智人？之多巧也。

70.
癸甲壬金，胡人狡佞。


壬癸，玄武也，甲主胡，壬金，太常也，命局癸甲壬，逢金，乃旺金生癸水，胡狡佞。

71
月胎岁合，祖立他们。


月胎，受胎之月，年为祖墓，即胎元与年柱有干合或支合者，则主祖上立他人门户也。

72.
岁日朝时，自身舍立。


年干与日或时干，有干合者，如庚年干，乙日或时干，或丙午干，辛日或时干，主自身舍离本家，或过继之人。

73.
合分内外，取於进退之方。


天干五合，分内合及外合，内合，以日干合他干者，如己日干合甲年干为内合者，主进，日干除外之干合者，如己时干合甲月干，谓外合则主退。

74.
略见其强，足见妻夫之势。


男以财为妻，女以官为夫，观夫妻星坐下之地，以论运势，强弱。

75.
合逢四柱，後来妻再产儿郎。


凡四柱中，见天干工相合者，主後妻再产儿郎。

76.
隔合居中，妻子财间须见破。


即两柱相合，中隔一柱他合，如丁日与壬年合，中隔戊月与癸时合，谓之隔合居中，主妻破散。

77.
造於偏地见多，而二姓三名。


若合在无力之地，临破绝之乡也，例如：乙庚合在丑寅墓绝之地，又如戊癸合在亥戌墓绝之地，主二姓三名之人，此乃合之不得力，，主旁他人而立身之命。

78.
时日暗投逢合，孤儿义女。


日干为己身，时柱为子女，日干与时支藏干合，谓之时日暗投逢合，如癸日巳时，巳藏戊，为戊癸合，余如辛巳，壬午，甲午，丁亥，戊子，仿此例，皆主孤儿义女。

79.
地刑所见，次母所生。


次母者，地支申子辰人见戌，巳酉丑人见未，寅午戌人见辰，亥卯未人见丑，如犯两重者，主次母所生也。

80.
壬丁於命败之乡，出於偏房外妄。


壬为天后主妇人，丁为六合主男子，壬丁相会，干名私门，主邪淫身不正之人也，如立於命败之乡，主出於偏房外妄所生，木败子，金败午，火败卯，水土败酉，以纳音五行十二运为之，例如丁卯与壬子，为火败与木败。

81.
干合身败，须信男女娼淫。


日干为己身，有合又遇败地，皆主男女娼淫，例如己酉日，遇甲午，为土败酉，金败午。

82.
身到旺乡，有鬼者自须贵显。


如甲木到寅卯之地，谓之旺乡，上带官鬼者，主荣贵显达。

83.
坎离子午丙壬，重见儿女双生。


子午为阴阳之路，丙为长男，壬为长女，丙丁到寅，火长生之地，见二三重者，主双生男，而壬癸到申，水长生之地，见二三重者，主双生女。

84.
时与胎运月合，必须延月而生。


胎者，受气也，生时与胎月合者，主延月生也，如胎元癸卯，时柱戊寅，戊癸合。

85.
辛多旺相，老妇长年。


六辛为太阴，主妇人临旺气者，定主阴人寿长也。

86.
金盛逢刑，非法亡没。


金临盛旺之乡，克身者，主非横杀伤亡殁也，如甲日见庚，且庚临申酉旺地，克甲也。

87.
甲逢壬癸，生於江水之中。


如甲生人逢壬癸水，或坐申子辰三合水之地，主生於江水之地中，即水多木泛之象，主人湖海生涯。

88.
运泛他乡，孤木柱逢多水。


木生人，逢二三重水在旺地，主漂泛。

89.
辛乾丙巽，术士医流。


戌亥，为天门，乃天医，辰巳为地户，乃地医，丙药医师，乾为天门，巽为地户，辛金为针，丙火为药，医卜卦命僧道之术。

90.
阳干支有相刑，主人斜眼之疾。


阳干者，甲丙戊庚壬，其干支有刑克者，主头面眼目疾。

91.
旺中戊己，儿孙後代为官。


戊己土旺在辰戌丑未盛旺之乡，主儿孙为乡里之官。

92.
太乙与神后休囚，阴谋争讼。


太乙，巳也，神后，子也，子主阴淫，巳主争讼，如命中巳子全，犯休囚者，主阴谋争讼。

93.
五阳前建，定出清官。


甲乙丙丁戊，为前五阳，在建阳之地，上临官禄，主门出清显官人。

94.
五阴後逢犯刑空，盗贼非横。


己庚辛壬癸，为後五阴，如犯空亡，刑害，主是非横事之灾也。

95.
相冲壬戌，丙戌居墓者凶。


壬戌上见墓，丙辰，丙戌，戊辰，戊戌，为凶。

96.
辰多而斗讼官嗔。


辰为天罗，命局多见者，主好斗讼。

97.


　
戌见而凶顽小辈。


戌为地网，命局多见者，主虚诈小人。

98.
旬中六甲，多主尊荣。


六甲旬中生人，又得六甲，主人尊重，若再有气，主建官星之地，尊荣者，如甲子旬中，又见甲子是也。

99.
天罡如逢日时，散失人口。


木尽为天罡，六癸是也，日时癸酉，癸未，癸巳，癸卯，癸丑，癸亥逢之，主散失人口。

100.
木逢金盛，配遁儿郎。


若木人逢金盛旺来克者，则主儿女配遁他乡，而不得力，如子女宫有此者，则准。

101.
金上安土，门中耗散。


卯酉为门户，凡卯酉上见戊己土，为隔间之病，谓门不通，有f散焉。

102.
五行太过，复为怯败之根宗。


命中五行求其中和，平衡，太过与不及，均属不美。

103
三命建元，推详强弱之正道。


凡命要均平，不可太过不及，升降之气，不要衰旺，故曰元有本也，正道也，各得其正也。

104.
八方之卦，能推阴女盛衰。


八卦推妇女之象，乾者，阳也，主父，公。坤者，阴也，主母，姑。艮，小男。震，长男。坎，中男。巽，长女。兑，小女。离，中女。凡女命在死绝无气之地，定为如常人家女也，若在三合，支合，干合，或壬癸，亥子水，及生旺之地，则为淫贱之女，因其水多也。

105.
一路九宫，更辨阳男得失。


九宫者，坎一，坤二，震三，巽四，中五，乾六，兑七，艮八，离九等是也，将四时上下之类，若合多少起，便从所得之宫起之：一吉，二宜，三生，四杀，五鬼，六害，七伤，八难，九厄。

106.
人逢建破，妨害尊卑。


凡人之命，犯月破，月建冲者，主妨尊卑。

107.
癸巳与乙卯庚申戌亥，九流之士。


癸巳暗合戊，乙卯旺木，庚申旺金，木被金克，又庚申，白虎守道，戌亥，天门之象，主九流之人也。

108.
各推前五，祖宗运後代皆知。


年为祖，月为父母，日为妻，时为子息，年前五位知祖，月後五位，知父母门户，日前五位，知己身妻妄，时後五位知子孙，各推年月日时支，前五位互相推之，则知父母，兄弟，妻妄，子孙，而其临生旺衰死之地，高下而己。

109.
丙丁多或到深山，阳孤阴乱。


寅乃艮宫，艮为山，寅为丙长生，又主火，为阳孤，寅山火多，即命局丙丁火，或内丁坐寅，主门户出阳人孤，阴人乱。

110.
己庚同会，女子娉婷。


女命，己庚在旺相，如庚日巳时，或己日庚时，辛月生，主出秀丽娉婷之女。

111.
乙庚旺相之乡，男子和明进显。


庚主刚坚，男生之有显，乙庚合金，坐旺相之乡，主男有和明进显。

112.
空中有合，门生虚道闲人。


命局干合，支合，上带空亡者，主门生虚道闲人。

113
丁巳与丁卯各生，门内官进纳。


丁与壬，为德合，故有丁巳与丁卯，丁亥，各主旺者，主门户出进纳官人也。

114.
土居四季见全，而多有田林。


土多生万物也，辰戌丑未上见己土者，生旺之气，而有田园。

115.
四柱五行，定於内外。


子午卯酉，定四方也，卯辰巳以东为内，以西为外，酉戌亥以西为内，以东为外，午未申以南为内，以北为外，子丑寅以北为内，以南为外也。

116.
命之前後，阳前阴後五辰，定见家宅祸福。


阳前前五辰为宅，後五辰为墓，阴命前五辰为墓，後五辰为宅，如甲子阳命人，前五辰乃（巳），为宅。後五辰乃（未），为墓。若大小二运，太岁到此二位论生克门户，有何灾福而言之。

117.
生逢兄弟不相亲，终见交争。


此劫为兄弟，如甲见乙为败财，乙见甲为劫财，即阳日干同行阴干为顺，如甲见乙，丙见丁，戊见己，庚见辛，壬见癸等为败财，阴日干见同行阳干为逆，如乙见丙，丁见戊，己见庚，辛见壬，癸见甲等为劫财，若内战并刑克，终见交争，败财主兄弟交争，命局有财多者，不惧。

118.
父子夫妇亲外，皆同前法。

119.
视於日时，识辨子妻。


日支为妻，时干为子，时支为女。

120.
观其胎月，知於父母。


受胎之月，为父母宫，胎月之上，推其父母。

121.
巽离旺相，丙丁俱全，足见高明。


巽，巳也。离，午也。丙丁火在巳午之上，为丙禄在巳，丁禄在午，临禄地旺相，足见高门。

122.
壬癸庚辛，土木同法，亦当贵显。


余如壬癸居亥子，庚辛居申酉，戊己居巳午，甲乙居寅卯，当为旺相建禄之地，亦主贵显。

123.
刑冲破害戊辛多，定出军人。


戊乃辛之母，金为日虎，旺相也，戊辛人，犯刑冲破害，主为军人，金主武，戊寅日，辛酉时，或戊申日，辛巳时。

124.
从魁与亥木，丁辛遇太常，酒家利路。


酉从魁酒神，亥登明浆神，巳太乙主酒家，未小吉，太常主酒食，未亥巳见辛丁者，主酒家利路。

125.
亥逢金盛，瘫痪长生。


亥为甲木之长生，逢庚辛申酉，盛旺之金来克，主瘫痪之疾。

126.
水立金中，门生阴病。


凡壬癸水居申酉金之上，或庚辛居亥子水上，或合巳酉丑金上，或居乙庚合金之乡，金又生水，主门生阴病。

127.
太冲辛乙无气，而道士抽簪。


卯酉上见辛乙相克，或临无气之地，卯酉乃日月之门户，又主阴私，而道士抽簪也。

128.
从魁辛乙相加，主还俗和尚。


乙酉见辛卯，辛酉见乙卯，乙沙门，为辛舍，主和尚还俗也。

129.
辛亥来卯上，定生唇缺之人。


辛亥生人，有乙卯木日时，谓辛金克乙木，乙卯木也，主头面之疾，遭克缺唇也，辛卯日时有者，是也。

130.
酉上逢丁，後须绝嗣。


酉为门户，主後嗣，酉为丁队火克之，主绝後嗣。

131.
戊己如生四柱，未申中三四同行，必主甘香肥寿。


土主丰肥，又遇长生旺相，主肥寿，戊己土为重厚之物，如到未申长生之地，逢建旺，主有寿也。

132.
庚辛向无火之乡，出不义军人孤女。


金主义，若无火制，则不成器，主人不义，庚辛局中上不见丙丁，或下不见巳午火克，主出不仁不义之军人孤女。

133.
有气逢官，定为显赫。


如甲乙木在有气之地，逢庚辛金克为官星，定主显赫。

134.
十干五行，见同上法。


余之天干在有气之地，逢官克也是。

135.
癸壬旺中，必须流落。


土为堤防，水无土，主人流落，水多在旺地，多主飘蓬，主性不定而流落也。

136.
盛则太过，小则不及。

137.
四清本主俱全，而文武两升。


寅申巳亥，为五行之四长生，干旺清，主文。支旺清，主武。

138.
四柱见之有旺，则门中生贵。


子午卯酉，乃五行旺地，木旺於卯，火旺於午，金旺於申，水土旺於子，阳干清，阴支浊，则主门中生贵子。

139.
季中全犯有气，而库藏之官。


辰戌丑未，乃五行库印之乡，上见有气者，而为库藏之官。

140.
我去刑辰，必主兵法之任。


日支刑年月时支，兵刑之任，年月时支刑日支，则主犯兵刑厄。

141.
乙庚旺相，方外声名，


金主声，乙庚合金，若临旺相之地，而四方之外，有名声。

142.
戊癸炎轮，多生礼德。


火主礼，戊癸合火，若在旺相之地，多有礼德。

143.
丙辛真化，水盛阴淫。


水主智，丙辛合化水，在旺相之地，多智阴淫之象。

144.
甲己同交，交之有信。


土主信，甲己合化土，在旺相之地，主有信行。

145.
丁壬化木，旺多仁义。


木主仁，丁壬合化木，在旺相之地，主有仁义。

146.
诸卦吉凶，视於接近。

147.
木中有土，鬼怪当闻。


木中有土，戊寅己卯是也，或先见木，後见土，甲辰，甲戌，乙丑，乙未，主有惊恐怪异。

148.
金土安仁，门中虚耗。


仁者，木也。金上安仁，如庚寅，辛卯，或甲申，乙酉昆也，主门中虚耗。

149.
火加金位，孤独贫穷。


火命人，丙丁者，到申酉之位，主孤独贫穷。

150.
火到水乡，女人瘫痪。


火到亥子丑之位，主女人有瘫痪之疾。

151.
巽离同住乾宫，世出冷劳男子。


丙午，丁巳到戌亥之地，则主男子患冷劳之疾，盖己亥为而冲地击，丙丁临旺盛之乡。

152.
丙壬同居震位，阴阳淫乱之宫。


丙壬生人，遇卯时，谓之人私门，丙，长男也。壬，长女也。卯上谓之私门，凡命中见之，则男女不正也。

153.
木人烟中，疾为下小。


甲乙木到巳午火乡，谓之木人烟中，主为下小之人。

154.
旺相休囚，问於进退。

155.
壬来朝申有贵官，中女须荣。


壬生人，申为长生，上逢官星，主荣贵，子为中女，子亦为壬之帝旺，主荣贵。

156.
胎月朝时建旺，则祖先富贵。


胎月俱来朝生时，又临建旺之乡，则祖宗富贵。

157.
三交四聚，因官而借出其名。


年朝月，月朝日，日朝时，互官乡禄马朝拱，自有贵人接引成名，四柱有官禄交驰，贵人接引者，主大贵。

158.
带刑全申巳寅，定有官刑嗔讼。


寅为功曹，文章书曹吏，巳为太乙，主官讼，申为白虎，主刑，如申巳寅全，则主有官刑讼。

159.
自刑重见，自死自凶。


辰午酉亥，为自刑。若更内战克，临死地，凶也。

160.
子卯相刑，门无礼德。


卯为三元之户，子为水神之元，命见子卯相刑，主无礼德之人。

161.
丑逢戌未犯支刑，肢病难痊。


丑为金墓，戌为火墓，未为木墓，命见丑戌未地支三刑，各持墓之毒元有伤，主四肢之病难痊。

162.
辰卯相加，必有狱刑腰脚。


辰为天罡，主狱事，卯为太冲，主私门，卯木克辰土，必有狱刑，腰脚之病。

163.
寅来加巳，子孙忧劳热烧身。


寅木，巳火，谓木人火家之象，寅为阳火长生，克阳金长生巳，命逢寅巳，主子孙有痨病，发热也，或有火烧身之病，乃寅刑巳也。

164.
巳立功曹，必见两宫所失。


乙巳，十二辰中，太乙为尊，被功曹所刑，有犯上之过，有所失也。

165.
午逢丑位，久病内气之灾。


午为旺火也，丑乃金墓也，丑午相害，故旺火克墓中之金，主久病由内气之灾。

166.
丑人炎阳，必有四肢深厄。


丑乃金墓也，炎阳，火也，火克金，如辛丑见丙午火，主四肢深厄。

167.
子临井宿，须生脾胃之灾。


未，乃井宿，子未相害，子旺水临未土，主有脾胃之疾。

168.
未到子乡，定见尊凶妇厄。


未，小吉也，子，神後也，主妇人及尊人须有厄也。

169.
亥申二势争强，不久道路散失。


亥申相害，亥，阴贼，申，传送，主争竟道路散失之象。

170.
建逢酉戌克战，鬼贼门病终忧。


酉为门户，逢戌火之墓，而克旺金，主门房有鬼贼，小人相害也。

171.
旺中有卦本全，而出自清名。


如亥卯未生春，巳酉丑生秋，寅午戌生夏，申子辰生冬，土生於辰戌丑未也，五行各得其局者，谓各有本卦全者，有气旺相，乃富贵之人，清名而出也。

172.
五卦颇同，文武两班自显。


水木，主文，金火土，主武，如各得本卦，主贵显，如木人，得亥卯未，或寅卯木。

173.
分三辨五，旺相两名，死囚休废，为卑贱也。


分三主，辨五行，论旺相富贵，死囚休，为卑贱也。

174.
子来合丑，宫观闲人。


子丑相合也，子为华释之宫，丑为云室之人，子人合丑为逆，为宫观闲人。

175.
丑到子乡，复为贞吉。


丑人合子，顺也，为贞吉。

176.
亥朝寅位，滋养外人。


亥为木之长生，寅为火之长生，木生火，寅亥合，又亥藏壬水，滋甲木，但亥人合寅马逆，故滋养外人。

177.
寅人天宫，显然之兆。


亥为天宫，寅人就亥水滋长之兆，寅人合亥，顺也。

178.
天魁到卯，破败土田。


天魁为戌也，藏辛金，克卯藏乙木，主破败田土，故戌合卯为逆。

179.
木人天魁，复为吉兆。


卯合戌，为顺，主吉。

180.
酉朝罡上，金土两合。


酉金合辰土，相合为金。

181.
罡到金中，和中有讼。


天罡，辰也，金，指酉也，辰中有乙木，酉中有辛金，辛金克乙木，故辰酉先和而後讼。

182.
巳刑传送，道路长行。


申，传送，为道路，巳刑申，则主道路长行也。

183.
申到巳中，行人返复。


申，金也，巳，火也，申合巳，逆也，故於人返复。

184.
未午合，分得失，未吉午凶。


未逢午，则吉，乃土逢火生也，午逢未，则凶，乃午火见未土，而晦带。

185.
全逢下克，四亲孤，尤忌二尊。


支克干，谓下克，如甲申，戊寅，若四柱均俱下克上，主父母，兄弟，妻，子孤暌，尤忌父母。

186.
复克於上，多常退阴人小口。


干克支，如庚寅，丙申，若四柱均俱上克下，主常退阴人小口。

187.
三来克下官嗔。


若四柱中有三干克支者，主官中嗔讼。

188.
三制上时鬼贼。


若四柱中有三支克干者，主有鬼贼之害。

189.
二上二下同类，则虑妻财之事。


若四柱有二干克支，二支克上，互相交克者，则尤妻财也。

190.
一克论於胜负，尤分彼我之情。


以日干为我，日支为彼，我克彼，则吉，彼克我，则凶。

191.
四时分辨吉凶，灾福自然明矣。


四时者，春甲乙，夏丙丁，秋庚辛，冬壬癸，辨其生旺休囚，则明其祸福矣。

192.
干要天分，支言十二用。


天分十干者，甲夷，乙齐，丙楚，丁蛮，戊韩，己魏，庚秦，辛冉赵，壬燕，癸狄，寅燕，卯宋，辰郑，己楚，午周，未秦，申晋，西赵，戌鲁，亥卫，子齐，丑吴。

193.
地理山罡，足见清浊之用。


子寅辰午申戌为阳为山罡，丑卯巳未亥为阴为地理，阳支清，阴支浊。

194.
大小凶衰，四神吉者，更兼蒿里。


四神吉者，乃甲丙庚壬，蒿里者，乃墓神，辰戌丑未也。

195.
上推日月山河，中见人之内外。


甲主日，乙主月，丙主天上，丁主地下，戊主山，己主城，庚主国，辛主人，壬主水河，癸主海。

196.
循环八卦之内，总推各该五行。

197.
将十神言其面色。


甲青，乙碧，丙赤，丁紫，戊黄，己红，庚白，辛淡白，壬黑，癸绿。详日时之上，言其面色也。

198.
地支神见，身貌俱详。


支神生旺为大，休囚为小，卯酉为瘦，子午为雄，

199.
干伤头面之灾，支损者四肢为患。