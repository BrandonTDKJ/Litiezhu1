本文作者--霍斐然 
麻衣道者正易心法 
陈希夷先生受并消息

（霍斐然抄录随加附言）

正易者，正谓卦画，若今经书正文也。据周孔辞传亦是注脚。每章四句者，心法也，训于其下，消息也。

第一章

羲皇易道，包括万象，须知落处，方有实用。

陈希夷消息曰：落处，谓之卦画实义所在，不盲诵古人语也。如震得乾初爻，故雷自天之下而发；坎得中爻，故月自天之中而运；艮得上爻，故山自天之上而坠也。巽离兑得坤三爻亦然。又六爻相应如一：阳生于子月，应在卯月；二阳丑，应在三月；三阳寅，应在四月是也。人事亦然。易道见于天地万物日用之间，能以此消息，皆得实用，方知羲皇画卦不作纸上功夫也。

霍斐然随抄附言曰：易道广大，用非一端，皆有落处，各取其用。八卦者，逻辑事物之符号，未可以天地水火雷风山泽囿之也，当从卦画阴阳直观而取用。乾三阳统乎震坎艮，坤三阴统乎巽离兑，各有阴阳之程序，足具参天两地之用也。希夷所谓雷自天之下而发，月自天之中而运，山自天之上而坠，不知何所依据而言此。又云巽离兑得坤三爻亦然，又嫌其省略于不应省略之处，几疑其不能自圆其说也，故巧言掩之耳。至于六爻相应如阳生于子月，应在卯月，是以京房爻辰世应之说。即初爻持世，应爻在四爻；二爻持世，应在五爻；三爻持世，应在上爻；四爻持世，应在初爻；五爻持世，应在二爻；上爻持世，应在三爻。阳生于子月应在卯月者，此一阳生为复卦，复卦是坤震相重而成。爻辰即初九子、六二寅、六三辰、六四丑、六五亥、上六酉。此复卦初爻持世，四爻为应爻。从子之初爻，丑为二爻，寅在三爻，卯在四爻，卯数在此爻，故曰应在卯月。皆世爻间三位而值应。此说明重卦上爻与三爻应，五爻与二爻应，四爻与初爻应之一般规律。京房善用世应之说。

第二章

六画之设，非是曲意，阴阳运动，血气流行。

陈希夷消息曰：阴阳运动，若一阳为复，至六阳为乾；一阴为ィ至六阴为坤是也。血气流行，若一六为肾，二为肺，三为脾，四为肝，五为心。始生于屯，屯而为蒙，养蒙为需之类是也。卦画凡以顺此理而已。

霍斐然随抄附言曰：从此章而知麻衣所用易处，乃身心内养之说，阴阳气血运动流行于脏腑，六爻配五脏，多一爻而置于肾，故得两爻，意在统乎始终，即肾处起肾处止乎。

上六配肾
五爻配心
四爻配肝
三爻配脾
二爻配肺
初爻配肾

由此可知一六为肾者，督脉之直贯天顶，象初爻上爻之位也。屯蒙需讼乃往返，循环升降运行以契火符也。此道家之用，非占卜之事也。

第三章

卦象示人，本无文字，使人消息，吉凶嘿会。

陈希夷消息曰：羲皇画八卦，重为六十四，不立文字，嘿观其象而已。能如象焉，则吉凶应，违其象则吉凶反。此羲皇氏作不言之教也。郑康成略知此说。

霍斐然随抄附言曰：嘿同默。圣人立象以尽意，唯象意无穷，玩索无已。默会识之，无愧学者。

第四章

易道不传，乃有周孔，周孔孤行，易道复晦。

陈希夷消息曰：上古卦画明，易道行，后世卦画不明，易道不传。圣人于是不得已而有辞，学者浅识，一著其辞便谓易止于是，而周孔遂自孤行，更不知有卦画微旨，只作八字说，此谓之买椟还珠，由汉以来皆然，易道胡为而不晦也！

霍斐然随抄附言曰：易道不传，自古多有此叹。难怪乎郑玄改字就意，王弼拾象言空，汉儒畅言象数，邵雍别创先天，二程义理入微，近世训诂为先，易为何用，使人茫然。纵然周孔复生，亦不能鉴其正脉也。

第五章

六十四卦，无穷妙义，尽在画中，合为自然。

陈希夷消息曰：无穷妙义，若蒙必取次于艮，师必取次于坤，是大有旨意也，不止于贞丈人吉，童蒙求我之义，合为自然，谓次艮次坤，非是私意，乃阴阳运动，血气流行其所施为，皆自然之理也。

霍斐然随抄附言曰：六十四卦自然之妙，当从卦画中理会，有可言者，有不可言者，仁者见仁，智者见智也。

第六章

消息卦画，无止于辞，辞外见易，方审易道。

陈希夷消息曰：系辞特系以吉凶大略之辞而已，非谓六画之义尽于是也。如大有系以元亨，大壮系以利贞，此数字果足以尽二卦之义乎！要须辞外见意可也。辞外之意，如乾九二见龙在田，上九亢龙有悔，辟师之外不动如也，内趣变如水无穷，好意如此类不可概举，皆是辞之所不能赅也。

霍斐然抄录附记曰：卦辞爻辞仅言其一部分之事理，不足以尽象中之全意，故圣人立象以尽意，意尽在象中，玩索不已，趣味无穷，任人所用。

第七章

天地万物，理有未明，观于卦脉，理则昭然。

陈希夷消息曰：卦脉，为运动流行自然之理也。如观坎卦，则知月为地之气；观离卦，则知日为天之气；观艮卦，则知山自天来；观兑卦则知雨从地出；观叠交，则知闰余之数；观交体，则知造化之源。凡此卦画，皆所以写天地万物之理于目前，亦若浑仪之器也。

霍斐然随录附言曰：此章消息，尚遗巽震，雷自天之下而发，第一章已论及，实仅有巽与乾坤未曾述及耳。此所谓离为日，日乃天之气，因阳爻中之阴。坎为月，因阴爻中一阳爻故也。阳为天，阴为地。山自天来，象一阳在地上，艮为背象脊督由头而下贯，至尾闾而止，然又何尝不可以说山从地起，盖道家所言此系返还之路，既云返还，可知由下而上为逆，由上而下为顺，故以由上而下为自然之督路，由下而上为逆行之功法也。隐语难明，古书多存此风。坎乃地之气，亦即坤为腹，丹田一阳生于其中之象。离乃天之气，上田一阴生而有下泽之功也。多系道家修炼之说，固属易用之一隅，希夷原系道家，说喻不离本行，宜也。

第八章

经卦重卦，或离或合，纵横施设，理无不在。

陈希夷消息曰：纵横，谓若为诸图，或有二气老少之渐，或有三代祖孙之别，或有对待之理，或有真假之义，或有胎甲之象，或有错综之占，唯其施设，皆具妙理，无所往而不可，此所谓包括万象，而易道所以大也。

霍斐然随抄附言曰：考据家谓《麻衣正易心法》乃戴师愈杜撰，经文、消息以及序文，皆出其一人手笔。从此消息与正文之说二者不相合，非一人所作可知。经卦，即单卦，六十四卦中之下卦。重卦，六十四卦中之上卦。或离或合，纵横设施，即言其错综排列之谓。

第九章

乾坤错杂，乃生六子，六子则是，乾坤破体。

陈希夷消息曰： 乾三画奇，纯阳也，一阴杂于下，是为巽，杂于中，是为离，杂于上，是为兑，巽离兑皆破乾之纯体也。坤画偶，纯阴也，一阳杂于下，是为震，杂于中，是为坎，杂于上，是为艮，震坎艮皆破坤之纯体也。若更以人身求之，理自昭然。

霍斐然随抄附言曰：此乃道家修丹之说，故有破体之名，盖由后天破体筑基补漏以返先天，志在纯阳乾体谓之金仙之说也。

第十章

粤乾与坤，即是阴阳，圆融和粹，平气之名。

陈希夷消息曰：凡阴阳之气，纯而不驳，是为乾坤。老子曰天得一以清，地得一以宁，正谓此也。因知能尽乾之道，是为圣人，能尽坤之道，是为贤人。

霍斐然抄录随记附言曰：此说与《周易参同契》之说不同。《周易参同契》曰：“乾坤为鼎器，坎离为药物”，是以乾坤为上下之位，坎离为水火之用。此则以乾坤为阴阳之气，是犹坎离之药物也。

第十一章

至于六子，即是阴阳，偏颇反侧，不平之名。

陈希夷消息曰：乾健坤顺，阴阳之纯气也。一失健顺，则不平之气作而六子生，观画象可知。庄子曰：阴阳错行，天地大骇，有雷有霆，水中有火，乃焚大块。正谓此耳！由是六子，非圣贤比，特众人与万物而已。然由破体炼之，纯体乃成。

霍斐然抄录随记附言曰：此处可见其所谓实用与落处，是以乾坤之纯气充乎内体而已。现代气功家之所谓“能量流”是也。道家有先天一气之说。皆是练体之功也。此以乾坤为纯阳纯阴，六子为不纯之杂，然纯有不纯，健由破漏炼成，理固然也。

第十二章

健顺动入，陷丽止说，非特乾坤，六子训释。

陈希夷消息曰：非特训释，盖谓不可专于八字上取也，当求之于画象。健谓三画纯奇是。顺谓三画纯偶是。动谓一阳在二阴下是。入谓一阴在二阳下是。陷谓一阳在二阴中是。丽谓一阴在二阳中是，止则一阳在二阴上是，说则一阴在二阳上是。凡有所训，多见于画象。如阖户谓之坤，则ブ初爻是，辟户谓之乾，则复卦初爻是。

霍斐然抄录随记附言曰：读正文，似乎是阐明八字，即言非特以乾坤为健顺，而且还有动入陷丽止说之六子的训释。而陈希夷消息“盖谓不可专于八字上取也”，可能是指“天地水火雷风山泽”之八字。

第十三章

坎兑二水，明须识破，坎润兑说，理自不同。

陈希夷消息曰：坎乾水也，气也若井是也。兑坤水也，形也，今雨是也。一阳中陷二阴为坎，坎以气潜行于万物之中，为受命之根本，故曰润万物者莫润乎水，盖润液也。气之液也。一阴上彻于二阳为兑，兑以形普施于万物之上，为发生之利泽，故曰说万物者莫说乎泽，盖说散也，形之散也。坎兑二水，其理昭昭如此，学者依文解意，不知落处，其能得实用乎！自汉诸儒，不得其说，故真人发其端。义论：且以井卦观之，本是泰卦初爻易五，是为井，则知一阳升而为坎水也，故月令云；仲冬水泉动，仲冬一阳生，至仲秋乃云煞气浸盛，阳气日衰，水始涸，信乎坎之为乾水也。道家有炼丹井，海外女国无男，窥井即生。医经无子，女男服口循井即生。其为乾阳，皆可明验，若曰天降时雨，山川出云，又曰地气上为震，天气下为雨，此兑之所以为坤水也。

霍斐然随抄附记曰：陈希夷消息“医经无子，女男服口”之“口”原书亦如此，遗去此一字，《学津讨原》仍缺此一字，意欲补正，未识其蕴，一字之难，尽留心连二十余年，余之钝可谓至极也。一日，读陈修园所著《女科要旨》转女为男条下，幸然而得到解决，乃一“冠”字也。其文当作“医经无子，女男服冠，巡井而生。”即人生女多，而欲转女胎为男胎之说，孕将三月，孕妇着男人衣冠，绕井三匝，看井中自像，无令人知，归而必生男。即此一无稽之谈也。用以证论坎为阳水，兑为阴水，亦颇费心也。

第十四章

钻木凿井，人之坎离，天地坎离，识取自然。

陈希夷消息曰：乾天也，一阴升于乾之中为离，离为日，则日本天之气也。坤地也，一阳下降坤之中为坎，坎为月，则月本地之气也。日为天气，自西而下，以交于地。月为地气，自东而上交于天。日月交错一昼一夜，循环三百六十度而扰扰万事起矣，是为三百六十度而诸卦生焉。坎离、日月，天地之中气也。仲尼特言水火，而不言日月者，日月其体也，水火其用也。言其用而不言其体，盖欲其设施之广而无碍也。学者不悟，但求之于钻木凿井之间，所失益甚也。又论月上于天，日入于地，男女媾精之象，一往一来，卦画有中通之象，此所谓观于卦脉，理则昭然也。又谓理既昭然若出者，自天之坠也。传曰：自有宇宙，便有此山。又曰星陨为石，推此意则山自天坠无疑。而世曰山者地之物，以所见者言之耳！至月风雷雨皆自地出也。而世曰月风雷雨天之物，亦以所见者言之耳！世以所见如此，苟有循其所见，则是天地万物皆所不晓，审知易者所以穷理尽性也，学者不可不留意邪！

霍斐然随抄录附记曰：陈希夷消息谓山自天坠无疑，余则以为地自来于天，岂独山乎。如山泽雷风水火地等七物皆在天中，故周易首乾，修炼家重视三阳之乾，有自强不息之赞，宜也。

第十五章

八卦不止，天地雷风，一身一物，便具八卦。

陈希夷消息曰：八卦，文王系辞，周公爻辞，皆未尝指名其物象以见八卦不止天地雷风水火山泽，无所不统也。是故凡天下之所谓健者，皆乾也，顺者，皆坤也，动者皆震也，入者皆巽也，陷者皆坎也，丽者皆离也，止者皆艮也，说者皆兑也，一身一物便具此八卦之理，然宣父止以八物云者，特举其大者为宗本，姑以入易，以便学者耳。

霍斐然随录附言曰：八卦者乃宇宙之立体模型，大之则宇宙，小之则纤芥，皆一八卦图也。八卦是大统一理论，既可以放大看，也可以缩小看，总之无论大小皆处于一个统一体中，学者当从浅处着手，向深处前进，趣味无穷，皆有实用。

第十六章

卦有反对，是为关键，反体既深，对体尤妙。

陈希夷消息曰：世虽知有反对之说，不能知圣人密意在是也。盖二卦反而为二，对而为四，既列序之，又以杂卦推明其义者，以为天下之吉凶祸福、富贵贫贱，其实一体也。别而言之，其代谢循环，特倒正之间耳。未始有常也。然，反体则诸卦皆是，对体，则乾坤坎离，颐、大过、中孚、小过而已。此八卦与诸卦不同，在易道乃死生寿夭造化之枢机也。其体不变，故曰对体尤妙。

霍斐然随抄附记曰：反体，即将一卦颠倒看又成卦。对体，即是颠倒看仍不变者。例如屯，倒转看则成蒙。需，转看则成讼。对体，即乾，颠倒仍然是乾。坤、离、坎、大过、小过、颐等皆是颠倒仍不变之卦。皆是从卦形上看。至于它的排列次序，对这以关系很大，组织严密。

第十七章

六十四卦，皆有取象，其为名义，无不反对。

陈希夷消息曰：易之取象，世所知者数卦而已。如颐如鼎，如噬嗑之类是。殊不知易者象也，以物象以为训，故六十四卦皆有取象；如屯象草木，蒙象童稚，讼象饮食，师象军阵，比象翼戴，家人象家正，睽象覆家，余卦尽然，一如诸卦，名义无不反对。如噬嗑以贪饕，贲以节饰，履以踏艰危，小畜以享尊富，临以出而治人，观以入而处己，丰以富盛，旅以困穷，自余推之，其名义反对无不然者，但未思索以精之，则云有不取象，有不反对者，此学易之大病也。

霍斐然随抄附记曰：六十四卦，每卦一象，有已知者，有未识者，履以象鞋，象脚印，象奎宿。小过象小鸟飞过，故曰小过。贲象火外奔而外止之，喷是也。盖噬嗑取食而与贲为吐也。中孚者，泽上有风与浪具，风大则浪大，风微则浪微，故其孚在风泽之中也。节者，水在泽上，自有其一定之限度，过之则溢，不及则枯也，水平之位也。豫者，防患于前，谦者退心于后。履以外出，小畜即以归来也，皆系脚形之向内象外而取也。大有者，日在天上为有之大者，万物皆可见也。取象之法，非只一端，不过物形与意象二者而已。

第十八章

诸卦名义，须究端的，名义不正，易道悬绝。

陈希夷消息曰：易卦名义，古今失其正者二十余卦，师、比、小畜、履、同人、大有、谦、豫、临、观、噬嗑、贲、无妄、大畜、颐、大过、渐、归妹、丰、旅、中孚、小过是也。盖师以正众，比以兴王，二卦以武功创业，汤武之卦也。同人穷而在下，大有达而在上，二卦以文德嗣位，舜禹之卦也。履以阴德而踏艰危，以致小畜之安富，人臣之事也。无妄以阴德而践灾眚，以致大畜之喜庆，人君之事也。临以阳来，宜出而有为。观以阴生，宜入而无为。谦则止在众后而存义。豫则动在众前而知几。中孚则始生，小过则夭折。颐则成人而养生。大过则寿终而丧死。渐以正而进，归妹以说而合。噬嗑以贪而治罪，贲以义而致饰。丰则得所归而富盛。旅则失其所基而困穷。凡此二十余卦，其名义虽然见于画象反对有不可掩者如此，当谛观之也。大传曰：开而当名，苟名义不当，则一卦无所归宿也，故曰易道悬绝也。

霍斐然随抄附记曰：此章消息，颇具精意，乃作者研易之总结也。

第十九章

一卦之中，凡具八卦，有正有伏，有互有参。

陈希夷消息曰：正，谓上下二体也。伏，谓二体从变也。互，谓一卦有二互体也。参，谓二互体参合也。与本卦凡八，是谓一卦具八卦也。然，一卦何以具有八卦，盖一卦具有八变，如乾一变ィ二变遁，三变否，四变观，五变剥，六变晋，七变大有，八变复乾是也。因其所然，以见天地万物，理无不通也。庄子论久竹生青宁，青宁生程，程生马，马生人，人死反入于机，万物皆出于机入于机，其一节论变化之理无所不通如此。

第二十章

六十四卦，唯乾与坤，本之自然，是名真体。

陈希夷消息曰：太初者，气之始，是为乾。太始者形之始，是为坤，皆本之自然，无所假合也。故其卦画纯一不驳，倒正不变，是名真体。

霍斐然随录附记曰：乾坤者易之门户，众卦之父母，是属特殊性。

第二十一章

六子重卦，乾坤杂气，悉是假合，无有定实。

陈希夷消息曰：六子假乾坤以为体，重卦合八卦以为体，若分而散之，则六子重卦皆无有定体也。若今天地清明，阴阳不杂，则六子何在，以是知人间万事悉是假合，阴阳一气，但有虚幻，无有定实也。

霍斐然随抄附记曰：陈希夷消息，将乾坤为真体，余六卦以为假合，引易入禅，落于空寂。非易道也。

第二十二章

卦义未审，须求变复，不唯辞合，义实通明。

陈希夷消息曰：变为一爻之变，复为一体之复，即复变之辞而观之，自然之义无不与卦吻合，以见阴阳之气。如蒙上九曰击蒙。变为师之上六则云小人勿用。屯初九曰以贵下贱大得民也。变为比初六则云有孚比之无咎。此一爻之辞合也。如大有上体复需，有饮食之燕。下体复晋，有昭明之德。升上体复ィヒ灰跎，下体复复。复一阳升，此一体之义合也。苟卦义未审，能以此求之，自然明矣。

霍斐然随抄附记曰：陈希夷之消息，说明用此爻变之法以解证卦辞爻辞。可见《周易》系辞之精密与变化纲之宗系如此。

第二十三章

古今传易，舛讹为多，履畜八体，最为害义。

陈希夷消息曰：按卦序，当先履而后小畜，今小畜在先，则二卦画象反对，文义谬乱而不可改。又以八卦本对，八体独缺其鼻，乃以巽言股，股即系是（斐然按疑是当为足字）也，若股可言，则又遗其肱，且与羲皇八卦不相应也。兹盖传者舛误耳！能不害乎？试辨之，一柔自ケ渫人，同人变履，履变小畜，小畜变大有，犹之一刚自复变师，又变谦，又变豫，又变比，皆自然之序不易也。今谦既在豫上，则知履不当在小畜下。尝密探宣尼述九卦，以履为用九，谦用十五，复用二十四，皆龙图大衍定数，则履在小畜上为第九卦也明矣。又履与无妄对，义既以大畜反无妄而居下，则知小畜上为第九卦也明矣。今序卦非宣尼旨，失其本真也。八体乃艮为鼻，巽为手耳，传曰：鼻者面之山也，又曰风能鼓舞万物，而手之所以舞也。盖乾为首，坤为腹，天地定位也。坎为耳，离为目水火相逮也。艮为鼻，兑为口，山泽通气也。巽为手，震为足，雷风相薄也，此羲皇八卦之应矣，其理昭昭，但学者承误效尤，见不高远，其失至此，真人闵之，故开其眼目。

霍斐然随抄附记曰：此章关系到整个序卦排列规律问题，麻衣与希夷所提问题引起了我对卦序排列的规律问题之研究。这一问题的提出，是不容易的，所指出的错误原因和理由是否正确，我也翻了一些有关研究序卦的资料，但未发现一个能对此问题的肯定或否定。尽管王夫之《周易外传》用了很长的篇幅来说明序卦排列组织结构问题，仍未能解决问题。王承烈《周易释例》，自谓已发现了六十四卦的序卦规律，是由前两卦变出后两卦，是逐步递变出后两卦的等等。经过细读研究，知其仍未解决问题。麻衣所提出的问题，我作了逐一逐二的研究，我另写有《周易六十四卦组织结构之研究》，即是卦序的探讨。我用统计方法，将三十六宫之八卦单卦统计，自然每个单卦应出现九次。一个重卦是两个单卦组成，因而三十六卦象，总共七十二个单卦，每卦得出九卦，其结果是乾、坎、艮、震、离、坤等六卦，每个卦得九卦，唯巽卦得八卦，兑卦得十卦。根据这一统计数据来分析解答麻衣所提出的履当在前，小畜当在后的理由与此书记不符，其数据说明其中次序肯定有错讹之处，但不在此履与小畜之处。因为小畜是巽加乾，履是乾加兑。巽与兑是一个互相可颠倒即相互能够转化的。序卦原误确即在此巽兑倒顺之间的问题。也即是其中一个兑卦应颠倒转化的作巽卦，则八卦皆平均各得九卦了。若按麻衣所提出的办法将小畜置于履之后，则巽卦只有七卦，兑卦就更多到有十一卦了，这离平衡度就更远了。所以麻衣的提议是不正确的。至于他所提出的理由，是片面的，而不是从整体观着眼，因而得不出卦序的规律，所得出的结论，因之是不准确的。按希夷所提出的“一柔自ケ渫人，同人变履，履变小畜，小畜变大有，犹之一刚自复变师，又变谦，又变豫，又变比，皆自然之序，不易也。今谦既在豫上，则知履不当在小畜下。”的证明结论仍是不全面的。按他的证明论据是说谦既在豫上，则知履不在小畜下（上是指用三十六宫卦象法统计，凡属正象的为上，凡属颠倒看又成一卦的叫下，实际上，上是前一卦，下是后一卦），来作履当在前，小畜当在后的证明。

谦  履 
   
   
   

既然是提出一爻对应合符规律，那么，就当六爻对应都能合符这以规律，或者绝大多数符合这以规律，方可谓找到了它的排列规律。但是，我们进一步来验证一下阴阳对之中的八卦次序是否能完全符合这以规律。
初爻，一阴为ィ颠倒为。

   
   
   
   

初爻，一阳为复，颠倒为剥。

复   
   
   
   

按理ジ吹蔽上，剥当为下。即ジ吹痹谇埃剥当在后，因为六爻次序是由初而上的，为什么这两型恰恰相反呢？又看：

二爻，一阳为师，颠倒为比。

二爻，一阴为同人，颠倒为大有。

同人、师，都是正卦，比、大有都是倒卦。

师  同人 
   
   
   

先师而后比，先同人而后大有，这是合符卦序的。

总结以上十二卦，共六对，以爻位之次来验证卦序规律，是以主爻之位为准的。主爻在下卦各爻为准为前卦，主爻在上卦各卦为准，为后卦，为随从，附从于前卦。这个规律是与卦序有合有不合的，合于这个原则的有：师、比、同人、大有、谦、豫六卦，不合这个原则的有履、小畜、剥、复、、ィ仍是六卦。又如何这样均称？看来其中有一定之理，不可移易。

从三爻之次来看，初与上，二与五，三与四，这是比此互易之爻位，主爻在初者以上为正，反也。主爻在二者，以二为正，五为倒也，正也。主爻在三爻者阳正而阴反也。因之可以总结为中为正，初为反，三为合。（合者有正有反）。实为正反合之结合，非纯一之式也。因履与小畜之次，未知其有讹之据也。

又谓“八体独缺其鼻”、又曰“巽当为手”。余则认为“艮为手”，以有其文，亦符其象。鼻者呼吸之器也。巽为风，为气，为命，为臭，为进退，为不果，皆巽象也。故应以“巽为鼻”为好。然巽也不妨为股也。

至于序之规律，千古无人知密，疑者有之，决者无一人也。

第二十四章

画卦取象，本为特物，见于日用，无所不合。

陈希夷消息曰：羲皇画卦，非谓出私意，撰成一易道于方册上以诲人也，特以顺时应物，则以见于日用之间耳！以粗迹言之，加以钱？六纯字，乾也，六纯背坤也，差乎六子也。若反则未胜，至纯则乾坤成矣。又如优人呈伎，壮者尽其难，六子也，老者愉其利，乾坤也。此皆理之自然，即此理以察其余则是行止坐卧纤悉举天下皆易，无可捡择者，但百姓昏昏，日用之而罔觉矣。

霍斐然随录附记曰：三画八卦组成一个完成的宇宙。宇宙即八卦，八卦即宇宙，完整的宇宙者，即包括宇宙中的一切事物。八卦即是归类一切事物的八种符号。事物是客观存在的，而八卦是事物客观存在的反映。大而无外，小而无内，无往而始，去而无终，皆在八卦之中，所谓准天地契鬼神也。 

第二十五章

中爻之义，足为造化，纳音切脚，其理则一。

陈希夷消息曰：纳音，甲为木，子为水，甲子交合则生金。切脚：如德为父，红为母，德反切即东字。卦位亦然。上体为乾，下体为坤，交错乃生六子，即中爻二三四五也。二三四五，造化之气，参互成卦，如屯中有剥，蒙中有复。凡此一卦，每具于四卦中，皆得祸福倚伏之象。如屯、比、观、益中，皆有剥、蒙。师、临、损中，皆有复是也。

霍斐然随录附言曰：汉儒皆讲互卦，晋王弼非之。有《时易通占》一书，不独一卦中爻可组成两个互卦，且发明初爻与上爻可以各成一互卦，他的理由是穷上反下，周流六虚。因而，上爻、初爻、二爻，可以组成一个单卦。于是一卦六爻，是用六个单卦叠成的。每一个单卦的中爻是其卦之主爻。例如鼎卦：

鼎   鼎  
    初六 
  坎  上九 
离 六五 
兑 九四 
  乾  九三 
巽 九二 
离 初六 
   上九  

鼎中有：坎离兑乾巽离六卦。其余六十三卦皆同此法。

第二十六章

反对正如，甲子乙丑，有本有余，气序自然。

陈希夷消息曰：大凡一物，其气象必有本有余，余气者，所以为阴也。本其阳也。如十干甲乙，乙者，甲之余气也。丙丁，丁者，丙之余气也。如十二支，子丑，丑者，子之余气也。寅卯，卯者，寅之余气也。卦亦由是。坤者，乾之余气也。蒙者，屯之余气也。讼者，需之余气也。比者，师之余气也。且乾而行坤，屯而后蒙，需而后讼，师而后比，虽故有其义，然其所以相次者，皆其余气也。自然之理耳！学者不悟，谓圣人固以此次之，是未知反对关键之键也，失之远也。

霍斐然随录附言曰：此谓卦序之排列有主有从，如乾主而坤从之，故乾之后排坤，屯为主而蒙为从，故屯之后接蒙，六十四卦之次皆然。按此主从成对而论，则总有三十二对。若以卦象正反排之，则有三十六象之不可增减者。大概排列分宫入数成对者，有此三十二与三十六两种约略法，余用位象成卦法分排十六主体而尽六十四卦中之四十八从体。今图之于下：



位象成卦法是按当位为阳，失位为阴成爻法画成。初、三、五爻为阳位，遇阳爻则画一阳爻，遇阴爻则画一阴爻。二、四、上爻为阴位，遇阳则画一阴爻，遇阴爻则画一阳爻。例如泰的位象成卦为离，离的位象成卦为泰。

泰  离 
   
   

位象成卦法能揭示易学中许多密奥。例如《左传》“成公十六年，晋楚遇于鄢，公筮之，史曰吉。则其遇复，曰：南国蹙，射其元王，中厥目，国蹙王伤，不败何待。吕琦射共王（楚王）中目，楚霄遁。”此题千古无有解者，今用位象成卦法则迎刃而解了。今用图以说明之：

复    睽  
国    蹙 
南 
   目  
毁
折 

元王    射  

复为一阳之始，元王也。睽乃复之位象。占复无动爻，故用位象以论之，睽为射，《周易》有之，系辞下传有曰：弦木为弧，剡木为矢，弧矢之利以威天下，盖取诸睽。这是《左传》用位象的明证。位象是卦象之本象，非变化出之象，故用以解易多所明通，并为千古之密传，其中尚有许多奥秘，今且略而不论，存露其端于此，以免失传之虞。

六十四卦排列次序之规律，亦千古无人能通者，此乃周易结构组织之问题，不可不加探索而明其究竟，今将其次序用统计方法制表以明之如后：



按六十四卦次序：“二二相偶，非复即变。”有近承远承二种，近承者，依次递承，远承者，上下经相承。方匡者，近承之位，而易为远承之迹也。上经远承下经，下经远承上经者，临观为二阳之卦，远承有下经巽卦，远应二阳萃升之卦也。二二相偶应者易知，唯三阴三阳之卦，阴阳平衡，难辨主从，仅以宫位之奇定之：7泰否与10随蛊相对应，12噬嗑贲与19，咸恒相对应，24损益与27困井对应。30渐归妹与31丰旅相对应。33涣节与36既济未济相对应。其间有两偶相临即10与12，是上经之偶偶也。31与33相临是下经之偶奇也。此亦上下对应之妙若此。

阳卦多阴，阴卦多阳，阳卦之宫奇，阴卦之宫偶。

三阴三阳之卦以相错对应而验之，阳对阴，奇对偶皆合符契也。

其间25宫之ビ26宫之萃升，必有易位讹也，31丰旅与33涣节，亦有错位者。此必传授之误，孰能正者将共乐之。

再将三十六宫奇偶、阴阳相应统计表列之于后，以兹探讨：

周易六十四卦三十六宫排列阴阳奇偶
相应表

1981年5月3日制



第二十七章

每卦之体，六画便具，天地四方，是为六虚。

陈希夷消息曰：初爻为地，上爻为天，二爻为北，五爻为南，四爻为西，三爻为东，天地四方，每卦之体，皆具此义，是为六虚。大传：变动不拘，周流六虚，正谓此耳！学者不悟，谓六虚天地四方乃六画也，殊不知六画乃天地四方之象，此谓纸上功夫，不知落处也。
霍斐然随录附记曰：此章将六爻配空间方位，成为一立体模式。还有配时间的模式。有以世爻为准，阳世则起子数至世爻上，阴爻持世则起午，数至世爻止，谓之月卦。例如否卦是三爻持世，于是初爻起午，二爻起未，三爻是申，申是七月月建，故否为七月卦。又例如泰卦，同样是三爻持世，三爻属阳，故从初爻起子，二爻丑，三爻寅是世爻，正月建寅，故以泰为正月卦，余同此例。

第二十八章

乾坤六子，其象与数，乾坤之位，皆包六子。

陈希夷消息曰：象谓坤上中下加三乾画，便生三男，以乾卦上中下加三坤画，便生三女。乾坤之体皆在外，六子皆包容于其中也。数，谓若画乾数三，巽离兑四，震坎艮五，坤六，坤数六，震坎艮七，巽离兑八，乾九，乾坤之策皆在外，六子皆包于其中也。此象之自然，有不可得而容心者。

霍斐然随抄附记曰：象与数，原为一体，有象即有数，有数即有象。易学言数之最为著者，不过天地之数，天地即乾坤，乾坤即天地，乾坤天地即阴阳奇偶，数之宗在一，数之用在积，卦有阴阳，数有奇偶，天地之数五十有五，大衍 之数五十，小衍之数唯五，参伍以变，参天两地而倚数也。易数之说各有不同，我以阳顺阴逆综之，则八卦之序俨然明亮。即：

乾 兑 离 震 巽 坎 艮 坤 
        
１ ２ ３ ４ ５ ６ ７ ８ 

此亦乾坤包六子，离坎居群中，与先天序不同，妙义见真容。

第二十九章

爻数三百，八十有四，以闰求之，其数吻合。

陈希夷消息曰：爻数三百八十又四，真天文也，诸儒求合其数而不可得，或谓一卦六日七分，或谓除震离坎兑之数，皆附会也。倘以闰求之，则三百八十四数自然吻合无余欠矣。盖天度或盈或缩，至三年乾坤之气数始足于此也。由汉以来不悟，惟真人得其说。

霍斐然随录附记曰：陈希夷消息欲证384爻为年周期之日数，以闰年之数合之，诚然有合之者，亦有385日一年，则又欠而不合。实则方法错乱，则与易学体系不符。京房卦气说是将六十四卦中坎离震兑取出配二十四节气，一爻一节气，余六十卦则一卦六日七分（一年365又四分之一日）分值一年之中，从中孚卦起。邵康节先天图同一方法，所同者，同样取出四卦，余六十卦配甲子一周，只不过取出之卦不同而已。他是用先天圆图除去乾坤坎离余六十卦依先天图序，五日一卦候，一卦一甲子，不免割裂整体。然，此实应用之难题，甲子六十一周，八卦六十四一周，八卦与甲子实难齐一，何以致用乎！我以为，周天之数，周易者当以卦为一整体，不妨均分，或不一定均分，当以整体为完整也，若配甲子，不妨以960日一周期，盖甲子十六周，易卦十五周，以年则960一周。有所谓七元甲子者，此则为十六元甲子。

第三十章

二十四爻，求之八卦，画纯为叠，是为闰数。

陈希夷消息曰：一岁三百六十而爻数三百八十四，则是二十四爻为余也。以卦画求之，是为叠数，何以言之，夫既有八卦矣，及八卦互相合体，以立诸卦，则诸卦者，八卦在其中矣。而别又有八纯卦，则其合体八卦为重复，而二十四数为叠也。十一三百六十为正爻，与每岁之数合，而三百八十四与闰岁之数合矣，则是闰数也，岂惟见于数，亦见于象，人知者盖鲜矣。

霍斐然随录附记曰：一回归年之周期时间是三百六十五日五小时四十八分四十六秒。如果全部化为秒数则为31,556,926秒，用六十四卦平均之，每卦得493,076秒，尚余62秒。按秒即5日16时57分56秒。又按每卦六爻，每爻值82179秒（尚余2秒），即爻值22小时49分39秒。若以一日计算，则一日共86400秒，用六十四卦均之，每卦1,350即22.5分。不与干支体系相同也。

第三十一章

一岁之数，三百六十，八卦八变，其数已画。

陈希夷消息曰：乾ザ莘癜晋大有，八变而复乾，则天地之气尽。坤复临泰大壮需比八变而复坤，则地之气尽。震豫解恒升井大过随，八变而复震，则雷之气尽，艮贲大畜损睽履中孚渐，八变而复艮，则山之气尽，坎节屯既济革丰明夷师，八变而复坎，则水之气尽。离旅鼎未济蒙涣讼同人，八变而复离，则火之气尽。巽小畜家人益无妄噬嗑颐蛊，八变而复巽，则风之气尽。兑困萃咸蹇谦小过归妹，八变而复兑，则泽之气尽。凡此八卦各八变，八八六十四数，则天地雷风水火山泽之气无余蕴矣，是为一义。

霍斐然随录附记曰：此章谓八卦八变其数已尽，盖尽其三百六十日之数，承前文而来。余则认为天地定位，天动地静，天盘旋转一周，犹上下卦相重，而六十四卦错综之情状皆从此产生。是一日一周天，一年一周天也。一月一周天，是月亮绕地运行之数。

第三十二章

数成于三，重之则六，其退亦六，是为乾坤。

陈希夷消息曰：夫气之数，起于一，偶于二，成于三，无以加矣，重之则为六也。然，三，少阳也，六，太阳也。三春也，六夏也，从乾之数也，是为进数，其退亦六。三，少阴也，六太阴也。三秋也，六冬也，此坤之数也，是为退数。三画为经卦，六画为重卦者，凡此而已。

霍斐然随录附记曰：进数为阳，退数为阴。乾天数三为进，坤地数六为退，此理诚然也。

第三十三章

凡物之数，有进有退，进以此数，退以此数。

陈希夷消息曰：大抵物理其盛衰之数相半。方其胜也，既以此数，及其衰也亦以此数。若一岁十二月春夏为进数，秋冬为退数。昼夜十二时自子为进数，自午为退数。人寿百岁，前五十为进数，后五十为退数，子为进数，丑为退数。细推物理无不然。世儒论数，但衍为一律，殊不知阴阳进退之理，惟真人独得其说。

霍斐然随录附记曰：真人，是指麻衣道者。数有阴阳奇偶，加减乘除加乘为阳，减除为阴，加为少阳，乘为老阳；减为少阴，除为老阴。阴阳老少错综，加减乘除杂算，岂仅一进一退而已。但亦指出其对应之大纲。

第三十四章

凡具于形，便具五数，五数既具，十数乃成。

陈希夷消息曰：凡丽形于气者，必圆，圆者径一而围三，天所以有三时者，以其气也。凡丽于形者必方，方者径一而围四，地所以有四方者，以其形也。天数三，重之则六，地数五，重之则十，何谓十，盖有四方，则有中央为五，有中央四方，则有四维，复之中央是为十也，非特地为然，凡丽于形，便具十数，皆若此也。

霍斐然随录附记曰：数与形具，有象则有数，象数一体，如影之与形也。易之论数，乃十进位制，半之则五，倍之则十也。此河洛据此而设。然易之用在测其得数，非通过运算而后得，乃直测其得数，是占其数而非算其数也。故数之机微通天地运鬼神，此易数与世数有别也。

第三十五章

大衍七七，其一不用，凡得一数，理自不动。

陈希夷消息曰：大衍之数五十，其用四十有九，挂一而不用，不用之义，学者徒知一为太极，不动数而不知义实落处也。何则，一者数之宗本也，凡物之理，无所宗本则乱，有宗本焉则不当用，用则复乱矣。且如轮之运而中则止。如辂之行而大者，复如纲而有网，而网则提之如器之有柄，而柄则执之如元首在上，手足为之举。如大将居中而士卒为之役，如君无为而臣有为。如贤者尊而能者使，是知凡得一者宗也本也主也。皆有不动之理，一苟动焉，则其余错乱而不能有所施设者矣。

霍斐然随录附记曰：大衍之数五十，其用四十有九，其一不用，不用之一，故如希夷所言，此易知也，然其用何以必取四十九乎？这四十九数，不论佛或道术皆有所论，其数有神通之妙，法师学法，亦谓四十九日方成。占卜布策，亦用四十九茎，其原因是这个数字是一个奇数，一分为二时必然是一个奇一个偶，不是左奇右偶就是右奇左偶，同时又是七数的平方，故此数有其一定数术上的意义。至于大衍，是对小衍而言，大衍之数五十，小衍之数则是五。为什么？因为有大衍就应有小衍，大衍是与小衍相对的，大衍之数与小衍之数相加就等于天地之数，天地之数是一个整体。从这一个整体分而为二，就产生大衍和小衍，大衍是整数，小衍是尾数。衍，即演。有的学者比如朱熹对大衍的解释与天地之数割裂，孤立地或另找途径来屈尽其说，都不自然通顺，主要是没有认识到易学数理的全体，不能不以河图中五乘十得出五十之数，作为大衍数之来源解，将其它八个数丢在一边，不与大衍之数发生关系，此说者不明整体，非易数也。

第三十六章

策数六八，八卦定数，卦数占卦，其理自然。

陈希夷消息曰：八卦经画二十四，重之则四十八。又每卦八变，六八四十八，则四十八者，八卦数也。大衍之数五十者，半百，一进数也。其用四十九者，体用之全数也。五十除一者，无一也，易无形埒是也，四十九卦一也者，有一也，易变为一也，一不用者，数之宗本也。不可动也。用四十八者，取八数变以占诸卦也。一变为七，七变为九，此之谓也。今筮者，于五十数，先置一于前，乃揲之以四十九，或先取其一，却于四十九数中，除一而终合之，是二者皆全用四十九数，曾不知本卦之本数也。以至于误置一于八卦数中，遂有五与九之失也。且以揲之寄数，但论其多少，而五与九则无损益多少之数，而于阴阳正数亦自无碍。揲法不取其正数而取其余数，盖从简便也。简便谓一见多少即知正数阴阳多少，若待视正数则烦难矣，更无五十全数，分而为二以象两，谓止于四十九数中分而为二也。挂一以象三，挂谓悬，谓于四十九数中悬挂其一而不用也。筮法一揲得五与四。四谓之三少，得九与八，八谓之三多，二揲则五与九矣，但得三个四，亦谓之三少，得三个八，亦谓之三多，方初得五与九也，而老阳之策三十六，老阴之策二十四。及次正得四与八也。而阴阳之策数如前，则是五九，故无损益多少之数，而于阴阳之策，正数亦自无伤也。因知四十八数而误用其九，断然明矣。或者，又谓揲法得奇偶数，殊不知二揲则五与九已尽。所以观其余数，而不观其正数，特以从其简便也。

霍斐然随录附记曰：陈希夷之消息疑有未通。麻衣六八，名曰策数，四十八数是也。但这个四十八数是从何而来，并且叫策数，又是八卦定数，还用这个数来占卦，赞扬这个数理还很自然。按“八卦经画二十四，重之则四十八”。这是说八卦每卦三爻，八个卦则有二十四爻，重之即重卦，八纯卦，每卦六爻，因之六八共四十八，所以叫八卦数。但是，又“每卦八变”之句何处着落呢？后面有“用四十八者，取八变以占诸卦也，一变为七，七变为九，此之谓也。”此说未明，是否是用四十八以占筮，自然与《周易》筮仪之说不合，待再研究之。

第三十七章

五行之数，须究落处，应数倍数，亦明特时。

陈希夷消息曰：天一生水，坎之气孕于乾金，立冬节也。地二生火，离之气孕于巽木，立夏节也。天三生木，震之气孕于艮水（山高地厚泉水出焉），立春节也。地四生金，兑之气孕于坤土，立秋节也。天五生土，离寄戊而土气孕于离火，长夏节也。凡此皆言其成象也。天一与地六合而成水，乾坎合二水成于金，冬至节也。地二与天七合而成火，巽离合而火成于木，夏至节也。天三与地八合而成木，艮震合而木成于水，春分节也。地四与天九合而成金，坤兑合而金成于土，秋分节也。天五与地十合而成土，离寄于己而土成于火也，凡此皆言其成形矣。夫以五言相成数，虽儿童亦能诵，要其义，实老壮亦不知落处也，是谓之盲随古人，何以见易乎！以致先天诸卦，初以一阴一阳相间，次以两阴两阳相间，倍数至三十二阴、三十二阳相间。太玄诸首，初以一阴一阳相间，次以三阴三阳相间，此其理何在哉？以时物推之，自祖父子孙，有众卦之渐。自正二三四五六月，有微盛之滋，皆数之明理也。

霍斐然随录附记曰：此章论五行与八卦两种体系的结合，而戊己寄于离中，此不自然者也。有作坎中寄戊，离中寄己。总之，须能对称，确不均称。盖因卦数八而五行之数五也。余则以为，每卦皆具十数，每数皆具八卦，每卦皆有十二时，每时皆有八卦，在乎应用所触，其法密而妙，妙而周。皆从阴阳错综，参天两地而倚数也。具体用法载拙著《周易八卦组织结构之研究》中。

第三十八章

卦位生数，运以成数，生成之数，感应之道。

陈希夷消息曰：生数谓一二三四五阴阳之位也，天道也。成数谓六七八九十，刚柔之德也，地道也。以刚柔成数而运于阴阳生数之上，然后天地交感，吉凶叶应，而天下之事无能逃于其间矣。

霍斐然随抄附记曰：易用十进制之数，河图者，十个基本数据之道也。陈樱宁先生曰：“河图洛书，乃丹金之正宗。”此简易之妙也。欲知其究竟，则非希夷所谓纸上功夫，乃体证能把握阴阳之道也。首当明其一，次当知其十，所谓得其一万事毕者此一也。所谓万两黄金不卖道，十字街前送故交者，此十字也。然，此十字街前非下乘所指肾前脐后为小十字，和山根内，两耳中为大十字之说也。十者不在身外，亦不在身内，即阴阳相交之所，天人会合之地也。一者，非数目中相对之一，乃身心中统一之一，大而无外，小而无内，实不知一之为多少也。然则天一生水之一，非前之所谓一，亦在前之所谓一中也。若进一步落实，天数地数何指？天者，其位在上也，人之头部是也；地者，人之头部之下皆地也。生水在天，是谓玉液，上池之水也，生而所用，当滋土而生物，故入坤地之下是为地六以成之也。地生二火，是坤地阳气来复，活子时景到，药生当即采，归壶升天，取坎填离也。天三生木，日出东方，光耀下土，地八以成之也。地四生金，运入天宫，是为天九成之也。天五生土，第十成之，其道成也。功夫五步，各有景候；条理井然，未敢轻率详释也。一二步得者多，三四步得者少，五步知者稀。下手、转手、随手、了手，皆与他法不同，此法至简至易，只在一与十间耳。

若以占卦用数而论，则参天两地而倚数之诀尽矣，惜乎千古无其人道破，学者不得其条理，今用图形以明之，是露端倪知其机也。

易数图 
   
  阳    阴   
         
上 五 上  上 六 上  
阳  四  七  阴 
中 三 下  下 八 中 
  二  九   
下 一    十 下  

卦位有三爻，卦性有升降，乾坤者上下之位，坎离者升降之枢，离上而坎下，水火之性必然。震上而巽下，艮上而兑下，此八卦升降之性，以见数理上下之位，阳卦奇，阴卦偶，数之自然，理之当然。参天者，三分法也，两地者，两分法也。参天两地合之，是参五以变也。如阳中之上阳五也，阳中之上阴四也，如卦值复，是为上坤下震，坤为阴，统成数也，震为上阳其性升，其数位在七，故曰七日来复也。略示一隅若此。

第三十九章

一变而为七，七变为九，即是卦妄，宜究其实。

陈希夷消息曰：冲虚经曰：易无形埒，易变而为一，一变而为七，七变而为九，九者究也。复变而为一。盖卦爻自一变、二变、三变、四变、五变、六变至七变，谓之归魂而本宫之气革矣，更二变而极于九，遂复变为一而返本也。学者不悟经意，从溺空泛说，失之甚矣。

霍斐然随录附记曰：“一变为七，七变为九，九复变为一”，见《列子》和《易纬》中，陈希夷用京房卦序递变来解释，但仍未说通，一变为七，这可以巧合其数，但七变为九，九复变为一，又说不通了。这是一个难解的题目。因为这是讲的数理，只能用数理来解释，方合原意，但在《列子》《易纬》中确是用事理或物理来解释，都是不合原意的，故麻衣指出“即是卦妄，宜究其实”。究竟该怎么解释呢？尚未见确解。

第四十章

名易之义，非训变易，阴阳根本，有在于是。

陈希夷消息曰：易者，大易也。大易未见气也。视之不见，听之不闻，循之不得，故曰易，易者希微玄虚，凝寂之称也。及易变而为一，一变而为七，七变而为九，九复变而为一也。一者，形变之始也。清轻者上为天，重浊者下为地，冲和气者中为人，谓之易者，知阴阳之根本，有在于是也。此说本于冲虚真经，是为定论。学者茫然不悟，乃作变易之易，是即字言之，非宗旨之学也。唯扬雄为书拟之曰太元颇得之道家，亦以日月为古之易字，盖其本阴阳而言也。

霍斐然随录附记曰：麻衣以易之名原根于阴阳为易，说文：易从日从月之义也。但说文有两说，另一说为从日从勿。勿同物，又未尝不可云；日光下见万物之象为易。易曰：是故易者象也象也者像也。

第四十一章

易道弥满，九流可入，当知活法，要须自悟。

陈希夷消息曰：易之为书，本于阴阳，万物负阴而抱阳，何适而非阴阳也，是以在人惟其所入耳，文王周公以庶类入，宣父以八物入，斯其上也。其后或以律度入，或以历数入，或以仙道入，以此知易道无往而不可也。苟惟束于辞，训则是犯法也，良由未得悟耳！果得悟焉，则辞外见意，二纵横妙用，唯吾所欲，是为活法。故曰学易者当于羲皇心地中驰骋，无于周孔言语下拘挛。

霍斐然随录附记曰：麻衣提出易道弥满，九流可入，意为九流皆可应用，当知活法，要须自悟，是很重要的论点，读者在于应用，当抓住其主要纲领，深入领悟，皆有妙趣，不论医卜星相，九流三教，无不可通者，易家独到，无可无不可也。八卦是逻辑事物之符号，亦易学之基础也。学者固当深究八卦之然与所以然，勿囿于文辞可也。

第四十二章

世俗学解，浸渍旧闻，失其本始，易道浅狭。

陈希夷消息曰：羲皇氏，正易春秋比也。周孔明易作传比也。左氏本为春秋作传，而世乃玩其文辞，致左氏孤行而春秋之微旨泯矣。易之有辞，本为羲皇发扬，学者不知，借辞以明其画象，遂溺其辞，加以古今训注，而袭谬承误，使羲皇初意不行于世，而易道于此浅狭矣。呜呼！

霍斐然随录附记曰：麻衣，希夷叹易道之流于浅狭，因学者死于辞句之故，和旧解之讹误也，是故提出学问当穷源彻底，独立思考，不盲从古人，首当在于落实应用，重在实践，这是正确的观点。

麻衣正易心法终